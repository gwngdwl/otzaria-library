<h1>הערות על מעשה שמשון</h1>
<sup style="color: #2563eb; font-weight: bold;">1</sup> <strong>ראש א</strong>‘, <strong>חלק א</strong>’ – כך אצל רמח“ל במקום המונחים החדשים : ,מערכה” ומחזה“. זאת היתה תקופת הילדות של הדרמה העברית. בשתי דרמותיו האחרות: מִגְדַּל עז” ו,לַיְשָׁרִים תְּהִלָּה“ הוּנחוּ, על–ידי המסדרים, ”חלק“ לציין ”מערכה“ ו”ענין“ – ”מחזה".
<sup style="color: #2563eb; font-weight: bold;">2</sup> מן הצד בכתב–היד, נוסח אחר: “חִילָה”. שמשון מדבר כאן אל הגבורה, כמו שהוא אומר להלן: „אַתְּ אַתְּ, גְבוּרָה. בֹאִי“. המשורר מדַמה אותה, כנזכר למעלה: אשה לבושה שריון קשקשים וכובע בראשה, בימינה תאחז חרב חדה ובשמאלה – אגודת לפידים בוערים”. על כן יאמר להלן: מֵאֲגֻדָּתֵךְ לַפִּידִים יַהֲלֹכוּ“. יש כאן השפעת המיתולוגיה היוָנית, שעברה אל רמח”ל דרך הספרות האיטלקית.
<sup style="color: #2563eb; font-weight: bold;">3</sup> פֹּה בְמַחֲנֵה גוּר אַרְיֵה… פה בְמַחֲנֵה שְׁפִיפון – כלומר: במחנה דן, שנאמר עליו: יְהִי דָן… שְׁפִיפון עֲלֵי אֹרַח“ (בראשית מ"ט, יז) וגם: דָן גוּר אַרְיֵה יְזְנֵּק מִן הַבָּשָׁן” (דברים ל"ג, כב).
<sup style="color: #2563eb; font-weight: bold;">4</sup> וְיֶהֱמוּ גַלָיו כַּהֲמוֹת יָמָה – במקום: יָם. וכן רמח“ל נוהג לכתוב ”שְׁאוֹלָה“ במקום ”שאול". וכל כך למה? כדי שלא תהיה מלה בת הברה אחת, או מלרעית, בסוף החרוז. פעל עבר נוכח נדון כמלה בת מלעיל לענין זה,
<sup style="color: #2563eb; font-weight: bold;">5</sup> בכתב–היד בטעות: “אֵיפה”.
<sup style="color: #2563eb; font-weight: bold;">6</sup> נוסח אחר בכה“: ”כי היא במקום: “עד כי”.
<sup style="color: #2563eb; font-weight: bold;">7</sup> נוסח אחר: כִּי תָגוּרי במקום: “מִפַּחַד”.
<sup style="color: #2563eb; font-weight: bold;">8</sup> אִם בֵּין קְרִיאֵי־שֵׁם יְלִיד־הַחֵשֶׁק – הוא אֶל־האהבה היוָני בתרגום עברי, והמשורר דִמָּהוּ למעלה אל "נער רובה קשת ולו כנפים ככנפי הנשרי. המושג היוני החי נהפך בעברית להַפְשָׁטָה קָרָה, ואולם תחת זה, נעשה המושג עברי־טהור וקרוב אל שכל הקורא העברי.
<sup style="color: #2563eb; font-weight: bold;">9</sup> שֵעוּר הכתוב כך הוא: כי העָצמה עצמה – חִצֵּי יביאו מֹרך בלבבה, כמו בלב אחד האדם. מִבְנֶה־משפט קשה אשר כזה אינו רגיל אצל רמח"ל בלתי אם בהיותו אסור בכַבלי המשקל. כאן לא היה הכרח בדבר לפי שבדרַמת נעורים זו אינו אסיר־משקל כל־כך, כמו בשתי דרמותיו האחרות, שהוא נזקק בהם לשתי תנועות ויתד בראש כל חרוז.
<sup style="color: #2563eb; font-weight: bold;">10</sup> כִּי רוּם וּבֹר יְשַּׁח לְפְנֵי רֵעֵהוּ – הכונה, כפי הנראה, כך היא: אם מן השמים נגזר הדבר, כי רוּם־רוח ובֹר־נפש יִשַׁחוּ לפני החשק, – תרפינה ידי הגבור וכנפיו, וידי רעו החשק בו תמשלנה.
<sup style="color: #2563eb; font-weight: bold;">11</sup> כלומר: והלא לבי איננו רך, כי בהתעורר רוח־קדים משברי־גליו (של הלב) יהמו יום יום הֶמְיַת גבוּרות־חוסן.
<sup style="color: #2563eb; font-weight: bold;">12</sup> בסוף כל מחזה באים שני חרוזים אחרונים בחריזות (כגון כאן : אָבוֹאָה – אֱלוֹהַּ), והבית שלאחריהם כלו מחורז, חריזות אלו בסופי מחזות נהוגות אף אצל שֶׁקְסְפִּיר, והן נותנות טעם לשבח בשרות החרוזים הלבָנים המוֹנוֹטוֹניים שכתובים בהם המחזות, מנהג זה היה מקובל אף בספרות האיטלקית, ומשם קבלו רמח"ל הצעיר.
<sup style="color: #2563eb; font-weight: bold;">13</sup> כלומר: למצוא מרגוע למשברי לבי, דרכו של רמח“ל, על־פי־רוב, להשתמש במלת־היחס ”אֶל" במקום לְ־
<sup style="color: #2563eb; font-weight: bold;">14</sup> אַחֲלַי – משאלות לבי.
<sup style="color: #2563eb; font-weight: bold;">15</sup> כל זה מוסב על נושא אחד: הגבוּרה.
<sup style="color: #2563eb; font-weight: bold;">16</sup> כלומר: האם חפצה את שאני אטע בך אהל נאמן, באהבתי אותך.
<sup style="color: #2563eb; font-weight: bold;">17</sup> סימון זה } מסמן ששניהם מדברים יחד. [צוות פרויקט בן–יהודה]
<sup style="color: #2563eb; font-weight: bold;">18</sup> אמצעי טֶכני מקורי ומוזר קצת בדפוס. כשהמחזה מוצג על הבמה, שניהם באחד מביעים עליצות אהבתם זה לזו בבת אחת, “מה טוב חלקי ומה נָעֲמָה” – אלא שכאן שמשון מוסיף: “חבלי־יפתי מראה אף שרת טעם” ותמנית מוסיפה: “חבלי יפה־מראה אף איש שר טעם”, ומסימים שניהם כאחד: "כן אך את ה' אודה הפעם.
<sup style="color: #2563eb; font-weight: bold;">19</sup> “הֲלוֹם” כמעט תמיד משמש אצל רמח“ל במקום ”פֹּה".
<sup style="color: #2563eb; font-weight: bold;">20</sup> יַזריח – בכ"י יזרים, והיא כנראה טעות סופר שהרי המלה האחרונה בחרוז צריכה להיות מלעילית.
<sup style="color: #2563eb; font-weight: bold;">21</sup> במקור: איפה ומלת “כי” שלאחריה חסרה בכ"י.
<sup style="color: #2563eb; font-weight: bold;">22</sup> בכתב–היד בטעות: תעזור".
<sup style="color: #2563eb; font-weight: bold;">23</sup> כלומר: פן אהיה לחם, טֶרף לשִׁני אש אוכלת, כי באש אימו עליה הפלשתים.
<sup style="color: #2563eb; font-weight: bold;">24</sup> כלומר: אין כערכו, אין דומה לו.
<sup style="color: #2563eb; font-weight: bold;">25</sup> כמו בהערה 20.
<sup style="color: #2563eb; font-weight: bold;">26</sup> במקור בטעות: תַּרחיק.
<sup style="color: #2563eb; font-weight: bold;">27</sup> הכונה לא: לאן, אלא: איפה, ושִׁמוּש־לשון זה רגיל הרבה אצל רמח"ל.
<sup style="color: #2563eb; font-weight: bold;">28</sup> כלומר: כי הוא לבדו יעשה, שכל עצתנו תצליח.
<sup style="color: #2563eb; font-weight: bold;">29</sup> ראה הערה 14.
<sup style="color: #2563eb; font-weight: bold;">30</sup> כלומר: החשק ישלח את חִציו ללכת ולהגיע עד לב שמשון.
<sup style="color: #2563eb; font-weight: bold;">31</sup> במקור בטעות: מִכֶּם.
<sup style="color: #2563eb; font-weight: bold;">32</sup> למשמעתך אסור, ולא אסור [מזה, כלומר: משמוע בקולך] כל יָמַי.
<sup style="color: #2563eb; font-weight: bold;">33</sup> לחָבְשָׁה – כנראה, הכונה: לחבוש את פצעי נפשי. (ואולי צריך להיות: לְחָנְנָה. העורך)
<sup style="color: #2563eb; font-weight: bold;">34</sup> כלומר: אגרוף־בשר יִלאה לפוצץ לב אבן; ורק לב אבן אחר יובל עשות זאת.
<sup style="color: #2563eb; font-weight: bold;">35</sup> הגבורה שפכה עליו רוח ילידי הענקים.
<sup style="color: #2563eb; font-weight: bold;">36</sup> כלומר: האין עזרתי בי ובזרועי?
<sup style="color: #2563eb; font-weight: bold;">37</sup> במקור בטעות: וְתוֹצִיאֵנִי.
<sup style="color: #2563eb; font-weight: bold;">38</sup> (מִכֶּבֶל – בכ“י: „מַכָּתו”, והיא בל"ס טעות המעתיק. העורך).
<sup style="color: #2563eb; font-weight: bold;">39</sup> בכתב–היד בטעות: אוֹדיע.
<sup style="color: #2563eb; font-weight: bold;">40</sup> מֶגֶד כאן במקום תואר; מָתוֹק.
<sup style="color: #2563eb; font-weight: bold;">41</sup> בונה להם בית; הקדוש־ברוך־הוא מזַוֵּג זִווּגים בכבודו ובעצמו.
<sup style="color: #2563eb; font-weight: bold;">42</sup> כי כן ראוי לו, לעוכר שארו, לאכול פרי מוסר־כליות לשובע נפשו, אך ללא תועלת, אחרי שכבר אֵחר המועד.
<sup style="color: #2563eb; font-weight: bold;">43</sup> לשאוֹלה – במקום לשאוֹל – ראה הערה 4.
<sup style="color: #2563eb; font-weight: bold;">44</sup> בכתב–היד בטעות: הֵם.
<sup style="color: #2563eb; font-weight: bold;">45</sup> “מָוֶת” כאן בלשון נקבה, כמו מיתה.
<sup style="color: #2563eb; font-weight: bold;">46</sup> כלומר: איך תדרשי ממני.
<sup style="color: #2563eb; font-weight: bold;">47</sup> שְׁמוּש בלתי–רגיל של המלה “נָא”. וכן להלן: בָּמָה תֵאָסֵר נָא לְעֲנּוֹתָךָ.
<sup style="color: #2563eb; font-weight: bold;">48</sup> זאת אומרת: גם יערבו לי, ואם־כי יורדים חדרי לב, וגומר.
<sup style="color: #2563eb; font-weight: bold;">49</sup> תִגֹף – ת' “תְנָגֶף” – מפני שגרת הלשון לא תגף באבן רגלך (תהלים ציא, יב), ששם הוא פעל יוצא.
<sup style="color: #2563eb; font-weight: bold;">50</sup> בכתב־היד בטעות: נִפלִיתי.
<sup style="color: #2563eb; font-weight: bold;">51</sup> כן צריך להיות, ובכתב־היד: הֵן תַּעֲזֹב אוֹתִי כֹּחִי וְתֵלֵךְ בלשון־נקבה, בהתכונו, כנראה, לגבורה.
<sup style="color: #2563eb; font-weight: bold;">52</sup> אחרי החרוז הזה בא חרון: כי לא אהבה תדע, שנמחק בכתב־היד.
<sup style="color: #2563eb; font-weight: bold;">53</sup> בכתב־היד בטעות: תִּראִהוּ
<sup style="color: #2563eb; font-weight: bold;">54</sup> הלב הוא המלך של אברי האדם
<sup style="color: #2563eb; font-weight: bold;">55</sup> צֳרִי צִירֶךָ – לשון נופל על לשון
<sup style="color: #2563eb; font-weight: bold;">56</sup> בכתב־היד בטעות: תֶּאֱהָבֵנִי.
<sup style="color: #2563eb; font-weight: bold;">57</sup> בכתב–היד בטעות: וְתָסוּר.
<sup style="color: #2563eb; font-weight: bold;">58</sup> ראה הערה 48.
<sup style="color: #2563eb; font-weight: bold;">59</sup> כלומר: כי שוב תשוב להיות לי הידיד אשר היית.
<sup style="color: #2563eb; font-weight: bold;">60</sup> ראה הערה 48.
<sup style="color: #2563eb; font-weight: bold;">61</sup> מקום שפגש שם את דלילה לראשונה.
<sup style="color: #2563eb; font-weight: bold;">62</sup> בכתב–היד בטעות: יִשְׁכּוֹן.