<h1>הערות על סוד קיומנו או המחנך</h1>
<sup style="color: #2563eb; font-weight: bold;">1</sup> ומה שבחר להן ראש חדש ליום מועד, כי ביום זה הלבנה מחדשת אורה לנו אחרי שנעלם מאתנו, וזה אות גם לבני ישראל, אשר אם יחשך זיום לפעמים, לא לעולם יהי' כדבר הזה, אך ישוב אורם ויבהיק כימי קדם (“החדש הזה לכם” – החדש הזה לכם הוא אות על נצחיותכם), וזה יהיה בזכות נשים צדקניות, אשר לא הוכהה אורם ביום עשות העגל שממנו נמשכו הצרות והגליות, כי נשים ההולכות באור התורה בכחן להשיב גם את בעליהן ובניהן לאור זה ובאור התורה נראה אור. </p>
<sup style="color: #2563eb; font-weight: bold;">2</sup> השי“ת הבטיח לאברהם אבינו כי ביצחק (לא כל יצחק כי עשו אינו בכלל) יקרא לך זרע, וכשהי' יצחק מונח על המזבח ואברהם נטל את המאכלת לשחטו פרחה נשמתו, והקריבה מיכאל הכה”ג של מעלה על המזבח של מעלה כדכתיב: וישם אותו (את יצחק האמיתי זוהי נשמתו) על המזבח שהוא “ממעל לעצים” הוא “המזבח של מעלה” (כי המזבח של מטה הי' תחת העצים) ובדרך הטבע אין יצחק עוד בעולם הזה, והוריד עליו השי"ת טל של תחיה, והחיהו, ונמצא שיצחק חי למעלה מהטבע, ויעקב ובניו שהם זרע יצחק האמיתים הם מנושאים על הטבע. </p>
<sup style="color: #2563eb; font-weight: bold;">3</sup> מפני שהיא היתה הסבה אשר יינק משה משדי אמו ואמו הרעיפה על לבו הפעוט אמונה טהורה והדריכה אותו במדות טובות שיהי' ראוי לקבל את התורה לישראל כי דרך ארץ (מדות טובות) קדמה לתורה, בעבור זה ניתנה לישראל בזכותה הבאר שהיא חיים לעולם ושהתורה נמשלה בה, וכשמתה נסתלקה הבאר לרמז לבנות ישראל לחנך את זרען במדות טובות ובדעות ישרות ועי"ז יזכו לתורה. </p>
<sup style="color: #2563eb; font-weight: bold;">4</sup> ומפני שבעשרה בניסן הראשון (בימי משה) עשו ישראל צעד חשוב של מסירת נפש למען שמו יתברך, ונפתח המקור של נסים בנפול חתת א‘ על המצרים ולא נגעו בהם לרעה (עי' פ"ג להלן), נתגלגלה זכות ליום זכאי, שעברו ישראל ביום זה בירדן ביבשה בימי יהושע, ונפלה חתיתם על כל מלכי האמרי, כמ"ש (יהושע ה, א) ויהי כשמע כל מלכי האמר וגו’ אשר הוביש ד‘ את מי הירדן וגו’ וימס לבבם ולא קמה בם עוד רוח מפני בני ישראל. </p>
<sup style="color: #2563eb; font-weight: bold;">5</sup> רמז לדבר “יום הכפורים” שיש לאדם להתפשט מחומריותו לחיות ממש כמלאך, ולכן הוא מכין את עצמו מראש השנה, ומצאנו התנא ר‘ עקיבא בשעה שסרקו את בשרו במסרקות של ברזל שעבר על גזרת מלכות רומא והקהיל קהלות ישראל ברבים ולמדם תורה קרא אז קריאת שמע עד שיצתה נשמתו ב“אחד” (כשקרא “ד' אחד”), ואמרו לו תלמידיו – רבנו עד כאן? כלומר: איך אפשר להגיע למדרגה גבוהה כזאת לסבול יסורים כאלה על תורת ד’ ולקבלם מתוך אהבה כזאת? והשיב להם: “כל ימי הייתי מצטער על המקרא הזה – בכל נפשך אפילו הוא נוטל את נפשך, מתי יבוא לידי ואקימנו? והנה היתה לי הכנה לזה כל ימי חיי, ועכשו שבא לידי לא אקימנו”? ילמדו ישרים דרכו. </p>
<sup style="color: #2563eb; font-weight: bold;">6</sup> היא צריכה ללמוד דיני כשרות, דברים האסורים לעשות שבת, טהרת המשפחה, ואיך לחנך הבנים והבנות בדת ישראל ובמדות טובות. </p>
<sup style="color: #2563eb; font-weight: bold;">7</sup> ונוכל להעמיס כונה זו במחז“ל (ברכות יד) כל ”המאריך באחד“ מאריכין לו ימיו ושנותיו, ד' אחד צריך להיות קבוע בדעתנו כל היום מבקר ועד ערב, בביהכ”נ בחיים ובשוק בכל פינות שאנו פונים. </p>
<sup style="color: #2563eb; font-weight: bold;">8</sup> כמו שאנו רואים את הטבע, אשר בסוף הקיץ נובלים עלי האילנות, והאם עם בני‘ (הארץ עם העצים תולדותי') לובשים בגדי מת (השלג הלבן), וכל הטבע מתה, אך בהגיע האביב (ניסן) אומר הבורא ית’ – הקיצו ורננו שוכני עפר! השליכו המתים מעליכם את תכריכי המת (השלג הלבן), לבשו את הבגד הירוק (העשב והעלים הירוקים) ושבו והולידו (יבול ופירות)! האין זאת “תחית המתים”? ככה יהי' אצל האדם! </p>
<sup style="color: #2563eb; font-weight: bold;">9</sup> עיין ב“מיטב הגיון” (עמוד 82) שהוצאתי לאור מכ“י, באור נפלא על מחז”ל ד' כתות נעשו ישראל על הים. </p>
<sup style="color: #2563eb; font-weight: bold;">10</sup> עיין מעשה אלפס באידיש (פרק ד' פערדישע פאדקאווא) ותרוה נחת. </p>
<sup style="color: #2563eb; font-weight: bold;">11</sup> כאן אומרת המשנה “חסיד”, ואילו להלן אצל – מהיר לשמוע וקשה לאבד היא אומרת – הרי זה “חלק טוב”, מזה משמע שביד האדם להרגיל עצמו להיות קשה לכעוס ונוח לרצות. </p>
<sup style="color: #2563eb; font-weight: bold;">12</sup> וכן אמר הגאון האמתי ר“י סלנטר זצ”ל – אם הצדק אתך, ראה בני שתשאר צדיק! </p>
<sup style="color: #2563eb; font-weight: bold;">13</sup> (שלמה'לה) מדוע נאמר “וישראל אהב” ולא “ויעקב” כמ"ש בתחלה: וישב יעקב, אלה תולדות יעקב?</p> <p>(אבא) התורה רומזת לנו, שלא בתור יעקב (אהבת אב טבעית) אהב את יוסף, כי אם בתור ישראל (אהבה שכלית, כי השם ישראל שם המעלה), שאילו הי‘ יוסף נער זר גם כן הי’ אוהבו.</p> <p>(שלמה'לה) ואיזו מעלה רואים כאן ליוסף, אם רעה את הצאן כשהוא בן 17, הנה נער בן 10 ג"כ יודע לרעות צאן כמו שבעיני ראיתי?</p> <p>(אבא) אספרה לך ספור: רבי זכרונו לברכה היה אדם פקח, ובכדי שלא ישקעו התלמידים במחשבות ויגררו רק אחרי הרב, הי‘ מצוה להם שיקדימו הם להגיד, יבארו את המלים לפי שכלם, וכשהיו נכשלים בבאור הי’ מתקנם. וזוכר אני שבארתי את ה“חומש” וכשהגעתי ל“רועה את אחיו בצאן” בארתי שיוסף הי‘ רועה את אחיו עם הצאן, כל חברי צחקו לי, כי לא את אחיו רעה כי אם הצאן, ואנכי טענתי אם כן ראוי להיות כתוב: הי’ רועה בצאן את אחיו? הרב נתן לי הצדק ואמר: התורה רומזת לנו כאן איזה חכם ואציל היה יוסף אשר לבד שהי‘ חרוץ ומוצלח לכל הי’ שם לב לכל דבר להוציא ממנו תוכחת מוסר, וברעותו את הצאן, ראה לעיניו סמל של הטבה היא הצאן הזאת, אשר למרות חולשתה, מרבה היא להיטיב לעולם, לזונו בחלבה, להלבישו בצמרה, והיא עצמה מסתפקת במעט דשא וקורטוב מים ושמחה בחלקה! האח, מה גדולים דברי איוב שאמר – מלפנו מבהמות ארץ, מבהמות פשוטות יאלפנו הבורא מוסר, כמו הצאן הזאת, שאם אמנם שאין להודותה על מעשי‘ הטובים, שהרי לא בטוב טעמה היא עושה כל אלה, הנה נבראה להורותנו את הדרך נלך בה, כי אילו הי’ האדם נוהג כך, לכמה שבח הי‘ ראוי? דבר זה מספרת התורה על יוסף, שבהיותו עוד רך בשנים, אך בן 17 היו לו רגשים כה אצילים ואמץ לב כה נעלה אשר ברעותו את הצאן, הי’ רועה ומנהיג את אחיו באמצעות הצאן, לאמר, שאין לאדם לחיות לו לבדו כי אם לתועלתו של העולם כולו.</p> <p>(שלמה'לה) למוד יפה ונעלה, אך איך נקשר זה עם חציו השני של המקרא – והוא נער את בני בלהה?</p> <p>(אבא) הקשר יפה ומתאים, לבל נחשוב, כי את הלמוד היפה הזה נשא יוסף אך על שפתיו, כי להטיף מוסר לאחרים הנקל מאד למי שהוא, מספרת התורה, “והוא” – יוסף עצמו שהי‘ בן לרחל הגבירה ובבת עין לאביו יעקב, “נער”, הי’ משרת לא רק לאחיו “בני לאה” הגבירה כי אם, את בני בלהה וזלפה, “בני השפחות”, ומתוך יראת הכבוד שהן, “נשי אביו”. ולפיכך, כשהי' יוסף סמל הטוב, אהב אותו אביו, לא אהבה גופנית כאהבת אב לבן, כי אם “וישראל” אהבה שכלית נובעת מלב ומוח. </p>
<sup style="color: #2563eb; font-weight: bold;">14</sup> בחומש “בינת המקרא” להמדקדק המפורסם מר ארי‘ ליב גורדון ז"ל (דברים כז) כותב – כל הכתובות שכתבו ישראל במדבר הגדול מ’ שנה כולן היו כתובות בולטות שגילה הנוסע קאסמאה עוד לפני י“ד מאות שנה בספרו על דבר מסעו במדבר ההוא, ואמתת דבריו נתגלתה בימינו ע”י החכם האנגלי “פורשטר” אשר העתיק כתובות הרבה ללשון מובנת, לדוגמא באחת הכתובות האלה כתוב “שהמתיק משה מי מרה על ידי השלכת עץ”. </p>
<sup style="color: #2563eb; font-weight: bold;">15</sup> מכאן למוד למי שנתקל פעם, אשר תשמש לו תקלה זו לקח להזהר בפעם אחרת. השי“ת כביכול אמר למשה, מפני שצויתי לאדם על עץ הדעת ולא לחוה ויצא מזה מכשול, עלי לתקן עתה, ותלך ותציע את רצוני לתת תורה לעמי מתחלה לנשים ואח”כ לאנשים, כי בשעה שעקרת הבית אוהבת תורה היא פועלת על בעלה ובניה אשר יאהבוה גם הם, ובזה יחיו חיים של טובה בזה ובבא. </p>
<sup style="color: #2563eb; font-weight: bold;">16</sup> כדכתיב פה אל פה אדבר “בו”, אני מדבר לתוך פיו, כמו שמדברים לתוך גרמופון, וזהו – שכינה מדברת מתוך גרונו של משה (אלשיך). </p>
<sup style="color: #2563eb; font-weight: bold;">17</sup> דבר זה צריך שישמש דוגמא להפועלים הצעירים, שאחדים מהם, בכדי שימלאו בטנם בארוחה יותר טובה, הם קונים בשר טרפה, בטענה כי בעד מחיר ה“כשר” מקבלי “טרפה” ביותר. יקחו להם תוכחה מתולדתנו שניאל וחבריו ואסתר המלכה היתה להם ארוחה שמנה משלחן המלך ובחרו בזרעונים תמורתה, יהי' מעט וגרוע ובלבד “כשר”! אה, מה מעציב לראות אשר בזמן האחרון, שנכרים משכילים החלו לקנות בשר במטבחים כשרים (בהתברר להם, כי השחיטה היהודית היא האמצעי הבריא ביותר בעד הבשר וכי בדיקת הריאה מבטיחה בבהמה בריאה) בשעה זו שולחים אלה לקנות בשר דוקא במטבח של “טרפה”! אוי לאותה בושה, למה שגרון של זולל יכול להביא!</p> <p>מזונות הגוף והנפש קשורים וכרוכים זה בזה ומשלימים זה את זה. סעודה בריאה נקיה, טהורה וקדושה מפרנסת את הגוף ומוסיפה לו כח ועז, מרץ והתלהבות ומשפיעה עם זה גם על בהירות וצלילות המחשבה ויוצרת תכונות נפשיות טובות ועדינות. שלחן נקי טהור במאכליו מרחיב את הדעת ומשרה רוח קדושה בלב, והמאכלים האסורים והטמאים לא רק שמכניסים ארס גופני וגם נפשי, בגוף אוכליהם, לא רק שמכניסים תכונות פראיות וטמאות ברוחם ולבם אלא שגם מאפילים את המחשבה, מטמטמים את השכל ומחשיכים אור הדעת, המתנה והסגולות שבהם חנן אלקי עולם את בחיר יצוריו זה האדם. </p>
<sup style="color: #2563eb; font-weight: bold;">18</sup> במעשה אלפס באידיש (ח"ב צד 25) מבואר רעיון נכבד מרבנו יוסף דוב סולוביציג זצ"ל בריסק דליטא על המנהג הזה. </p>
<sup style="color: #2563eb; font-weight: bold;">19</sup> עי' בסדור מעשה אלפס (סוף שירת הים) ועלו מושיעים בהר ציון ובהערה שם. </p>
<sup style="color: #2563eb; font-weight: bold;">20</sup> נפש האדם כלולה מכל מעשה בראשית וצוררת בכנפי' כל הכחות המפוזרות בנפשות בּעלי החיים, כחות והפוכי כחות, בארח נשגב ובדרך כלל, ולכן כל כח אשר נמצאהו בנפש אחד מבעלי החיים, בהכרח כי כח זה נמצא בנפש האדם ביתר שאת ויתר עוז, ואם נראה שהאדם מתעלם מדלות הכח הזה מתוך מקורות נפשו להזיל מים ממעינה, הנה חטא ואשם על נפשו, ולכך חפש הנביא וימצא שתי הכחות האלה אשר כלל ב“גדלתי ורוממתי” בנפש השור והחמור ויוכח את עמו אשר מלבד שחלפו חק הנמוס והשכל להשיב הודאה ליולדיו וטובה למיטיביו, פרעו גם את החק הטבעי אחרי שמצאנוהו בטבע בעלי החיים וכח נפשותיהם. </p>
<sup style="color: #2563eb; font-weight: bold;">21</sup> מילה בלתי קריאה במקור – הערת פרויקט בן־יהודה. </p>
<sup style="color: #2563eb; font-weight: bold;">22</sup> עי' משה אלפּס (באידיש, תחלת חלק ה' עד צד 11) ותרוה נחת. </p>
<sup style="color: #2563eb; font-weight: bold;">23</sup> מהעונשים והצרות שעברו עלינו ביום זה וממנו והלאה, נוכל להבין מה שקלקלנו, ואעתיק איזה דברים מסדר הדורות וז“ל: (ה' אלפים רנ"ב) בזמן מלך ספרד פרדיננד ואיזבלה אשתו, עשו הספרדים מלחמה עם הישמעאלים בגרנדה ויכבשוה, בשובם מהמלחמה ונזר הנצחון בראשם, עמדו וגזרו על היהודים שבכל מלכות ספרד להמיר דתם, ואם לאו, יצאו במשך זמן קצר מארצותם: קסטיליה, נברה, קטלוניה, ארגון גרנדה, וציציליה. ויצאו משם כת”ר אלף ולא הניחום לקחת אתם את רכושם, ולרוב לחצם מפחד מות הלכו באניות באשר מצאו, קצתם לאפריקה ואסיה וארצות יון ותוגרמה, ונתקיימה בהם כל התוכחה, וש‘ אלף נפשות הלכו לפורטוגל וכו’. ואגיד אחת ממה שאירע להם, כי רבו מספר, איש אחד הי‘ מושלך מהרוח באחד מאיי הים והי’ עמו אב זקן מופלג, עטוף ברעב ג‘ ימים, ויכמרו רחמי הבן כי לא הי’ להם לחם ושמלה, ויקח את בנו יחידו הקטן וילך לעיר קרובה וימכור את הנער לאופה נכרי בלחם להשיב נפש אביו הזקן, ויהי בשובו אל אביו עם הלחם והנה אביו מת, ויקרע את בגדיו וישב אל האופה עם הלחם לקחת חזרה את בנו ולא רצה הנכרי להחזירו לו, ויצעק צעקה גדולה על בנו ואין מושיע לו. ומעשה בזקן וזקנה גולים והיתה להם בת יפהפיה, לא מצאו מקום ללון ולנו בשדה, נפל עליהם שודד בחצי הלילה ולקח כל אשר להם ועינה את הנערה והלך לו ובתוך שעה שב ונעץ חרב בבטן הנערה, באמרו, שמא תתעבר ממנו ואיננו חפץ שזרעו ישאר בין היהודים. מאורעות כאלה לאלפים ורבבות קרו לבני הגלות, כאשר קונן ירמי‘ "נשים בציון ענו בתולות בערי יהודה, בחורים טכון נשאו וגו’“, וכל זה הי' ”תחת אשר לא עבדת את ד“א בשמחה ובטוב לבב מרוב כל ועבדת את אויביך וגו'”, ירחם ד' עמו ולא יוסיף לדאבה עוד. </p>
<sup style="color: #2563eb; font-weight: bold;">24</sup> עיין דבר נחמד במעשה אלפס ופרי הגפן (פ' וירא). </p>
<sup style="color: #2563eb; font-weight: bold;">25</sup> לשון “חדוה” הונחה על שמחת הנפש מענינים רוחניים וזהו: “חדות ד'”. מה שתאמרו לפניו “מלכיות” כדי שתמליכוהו עליכם ושתמחו בזה שאתם עבדי המלך מלכו של עולם ותמליכו אותו על כל אבר ואבר שלכם, לשמור בכל אבר את מצות ה“עשה” התלויה בו ולא לעבור את מצות ה“לא תעשה” התלויה בכל שריר ושריר, זהו “מעוזכם” לזכות בדין, ונכון מאד לקרות את התחנה של תקיעת שופר (תחנה מ“א צד ק”ח). </p>
<sup style="color: #2563eb; font-weight: bold;">26</sup> עיין בר"ן שעל האלפס (ר“ה פ”א) ותתיישבנה לך השאלות שיש לשאול על מאמר זה. </p>
<sup style="color: #2563eb; font-weight: bold;">27</sup> “אברהם יגל יצחק ירנן” – אימתי? בשעה אשר – “יעקב ובניו ינוחו בו מנוחת אהבה וכו'”. </p>
<sup style="color: #2563eb; font-weight: bold;">28</sup> דם גדי דומה לדם אדם, ולכך טבלו השבטים את כתונת יוסף בדם גדי. </p>
<sup style="color: #2563eb; font-weight: bold;">29</sup> בכל דור ודר ישנם רשעי הדור (שעיר לעזאזל) אך בדור שישראל כשרים ישנם צדיקים רבים המקריבים את חייהם ואת <strong>דמם</strong> בעד כבוד התורה וכבוד ישראל (שעירי חטאת), ובאותו זמן הי‘ הגורל לד’ עולה בימין כהן גדול, להראות כי ישראל רובם צדיקים, ולהפך חלילה – היה עולה הגורל לעזאזל בימין, וד"ל. </p>
<sup style="color: #2563eb; font-weight: bold;">30</sup> התורה אומרת – כי ביום הזה יכפר עליכם לטהר אתכם מכל “חטאתיכם לפני ד' ”, ז“א, עברות שבין אדם למקום, אבל העבירות שבין אדם לחברו הן כפולות, לחברו ולד‘ ית’, אשר כתב בתורה – לא תונו איש את עמיתו, ולכך יש להתפייס תחלה עם החבר, ונשאר רק החטא לד', ועל זה יוה”כ מכפר אם שבים בתשובה. </p>
<sup style="color: #2563eb; font-weight: bold;">31</sup> כשעשו ישראל את העגל נסתלקו ענני הכבוד והיו ישראל נזופים עד “יום הכפורים” שאמר הב“ה למשה ”סלחתי כדבריך“ (עי' לעיל צד 48 פסקת יו"כ), למחרת צוה משה על נדבות המשכן והם הביאו בי”ב והוסיפו להביא בי“ג וי”ד (והם הביאו אליו עוד נדבה בבקר בבקר – שמות לו, ג) ובט“ו פסקו מהביא כי היתה המלאכה דים ( שם ו – ז), באותו יום שהונח היסוד להשראת השכינה במשכן ד' חזרו ענני כבוד לישראל, ולפיכך צותה תורה לעשות סוכות בט”ו תשרי (הגר"א מוילנא). </p>
<sup style="color: #2563eb; font-weight: bold;">32</sup> זה ענין האושפיזין בסוכה, בחג קדוש זה (זמן שמחתנו) מבקרים אותנו אורחים יקרים, אשר תולדת חייהם היא סמל הרעיון הזה: – “אברהם אבינו” הי‘ נרדף מאת הנחשים בעלי־שתים ששפכו עליו פחים ואש, ולדאבונם הגדול שגשג ועלה באושר והצלחה עד אשר לבסוף הכתירו אותו הכל בשם “נשיא אלקים”, – “יצחק אבינו” שפכו עליו הפלשתים גפרית, גזלו ממנו את הבארות, לאחרונה גם המלך גרשו (לך מעמנו), ולבסוף לכאבם הגדול, הוכרח המלך ואחזת מרעהו עם שר צבאו לכרות עמו “ברית שלום”, – “יעקב אבינו” הי’ נרדף מאד מעשו ומלבן, ולבסוף השלימו עמו שניהם ועשו נפל על צוארו וישקהו, – “יוסף” סבל נוראות במצרים העלילו עליו עון פלילי וכלאוהו בבור לזמן של “שתים עשרה” שנה, ולבסוף רדה בהם “שמנים” שנה, – “משה רבנו” הי‘ נרדף מפרעה אשר בקש להסיר ראשו בחרב, ולבסוף כרעו ברך לפניו הוא ושריו ושחררו את ישראל, – “אהרן הכהן” הוא בודאי אורח נרצה בסוכות, ענני הכבוד במדבר הלא היו אך בזכותו, – “דוד המלך” ע"ה הי’ נרדף גדול, התגלגל זמן רב במדברות, ולאחר זמן נרדף גם מבנו עצמו, אבל נצח את כל רודפיו ונשאר “דוד מלך ישראל חי וקים”, הוא הראה לכל העולם כי – “ד' רועי”, ובמה? בזה אשר – “לא אחסר”. תולדת האורחים הללו מלמדת אותנו, שגם אנו יכולים להגיד לכל העמים – “ד' רועי”, ד' הוא הרועה לשה פזורה ישראל, תדע שהרי, “לא אחסר”! אלפי שנים אניתי מטורפת בימים במזגי אויר מסוכנים, וגלים נוראים שהפכו אניות גדולות, לא יכלו לאניתי הקטנה, רוחות סערה נוראים שעקרו ארזי לבנון לא יכלו להזיז את נטעי הדק, זעזועי אדמה שהרסו היכלי ומבצרי מלכים לא יכלו להטות את סוכתי הרעועה ממקומה ונשארה בשלמותה, כל אלה אות ומופת כי “לאור העולם” נוצרתי להביא את הכל להכרה בבורא יחיד ומיוחד! </p>
<sup style="color: #2563eb; font-weight: bold;">33</sup> בהדביקם מודעות שבזמן “שמחת בית השואבה” שאבותינו שאבו רוח הקדש יסדרו הם רקודים ותיאטראות לשאב רוח של הפקרות ורעות רוח. </p>
<sup style="color: #2563eb; font-weight: bold;">34</sup> ולכך פסולה ה“ערבה” שהיתה אגודה עם הלולב לערבת “הושענא רבא”, כי רעיון חבטת הערבה הוא דוקא על אלה שאינם נאגדים עם הלולב באגודת הקדש. </p>
<sup style="color: #2563eb; font-weight: bold;">35</sup> האסונות הגדולים שהביאו “השכרון” וה“קלפים” על העולם, אי אפשר לעט סופר לתאר, עשירים רבים נתדלדלו בסבתם ויצאו לבית עולמם ב“תכריכים” של הקהל, רבים אבדו עצמם לדעת בעבורם, ובדרך כלל אבדה לאנשים ה“אנושיות” בשלהם ולבשו ש"ק (ר"ת שכרון קלפים) במתנם. לדאבוננו הגדול סחב השטן לצחוק הקלפים רבים מנכבדי אדם, ואת ההתחלה עשה בימי חנוכה, שבהם מצוה לצחק לפי דבריו, ולמען אחי ואחיותי אבאר כאן את יחס החנוכה לצחוק זה למען יוכחו על טעותם.</p> <p>כשגזר אנטיוכס שלא ללמוד את התורה, וחבורה אשר תתפש על התורה תעבור בשלח, חשכו עיני ישראל ולבם מר להם, כי י־הודי בלא תורה הוא ממש כדג בלי מים, מה עשו הפקחים שבישראל? התאספו ללמוד תורה שבעל פה (משנה ותלמוד) דבר שהי‘ אסור אז לכתוב והי’ צריך ללמוד על פה, ולמען לא יתגוללו עליהם היונים, לקחו עמהם חבילות של קלפים וחלקו לכל אחד אחדים מהם, והיו מחזיקים אותם תחת המפה שעל השלחן. וכשהתנפלו שוטרי יון על קבוצה באמרם בלבם שהם לומדים תורה, מצאו אותם תפושים בקלפים והאמינו כי בצחוק זה עסוקים הם, והם זה בקשו, אשר יעזבו ישראל את התורה ויהיו ל“קלפנים”, וכשעזבו השוטרים את החבורה, חזרו והטמינו את הקלפים תחת המפה ושבו אל הלמוד, הקלפים האלה הם איפוא אות בימי החנוכה, עד מה יקרה התורה בעיני אבותינו, אשר השתדלו בכל מיני ערמה איך להתרפק על אהבת התורה, והנה באים אנשים חסרי דעה ומכבים בקלפים אלה את כל האהבה אל התורה, זו שנשארה לנו ירושה מאבותינו, ואותה השקידה שהיו אבותינו מוציאים להשיג ידיעת התורה בהיותם נעורים עליה לילות שלמים, מוציאים אלה עתה על צחוק הקלפים ו“תורה” אף מלה אחת ממנה לא יעלו על פיהם.</p> <p>נהג השטן עמהם ממש כמנהג השועל עם אגוז הקוקוס, מספרים: שתי חיות מצאו אגוז קוקוס גדול, וטענה כל אחת – כולה שלי! ראה השועל שהן מריבות ביניהן, אמר להן: אנכי אפשר ביניכן, סדק את האגוז ונתן חצי־ה לזו וחצי־ה לזו, ואת התוך לקח לעצמו בתור שכר פשרה, וככה, התוך של הצחוק בחנוכה, המורה על אהבת התורה שדלקה בלב אבותינו, את זה לקח השטן מהם, ומה הניח להם? – הקליפה, הצחוק עצמו, שעליו מוציאים את כל לילות החנוכה וגם בהוספה מחיל על הקדש, כמה שבועות לאחר “חנוכה” וכמה שבועות לפני “חנוכה”.</p> <p>כל אשה פקחית צריכה לראות איפוא, אשר לא יראה ולא ימצא נחש־הקלפים בביתה, ולהפך תשתדל להמשיך לביתה את אור התורה, לקרוא בלילות החרף הארוכים ספרים קדושים, כמו מנורת המאור מעשה אלפס וכדומה.</p> <p>נהירנא כד הוינא פליא (כבן תשע) התחיל רבי ללמדני “גמרא” וכשהגיעו ימי חנוכה, אמרה לי אמי ע“ה, עצתי בני אשר לא תצחק ב”חנוכה“ עוד בקלפים כמו בשנה שעברה, כי לנער הלומד ”גמרא“ חרפה היא צחוק זה, השחוק בשחמט או בדומיאות הוא שחוק של שכל, אבל שחוק הקלפים הוא פשוט ”מושב לצים“. אך אולת קשורה בלב נער והנה חזקה עלי התאוה לצחוק, ובפחדי להזמין את חברי לביתנו, עליתי אל הקומה השלישית וצחקתי עם חברי שהיו לי שם עד ”עשר“ בלילה, ירדתי אז אל הבית ושינה תקפתני ונרדמתי לבוש ושלא במקומי. הגיעה השעה שהלך אבי לישון, לקחני על זרועותיו להשכיבני במקומי ונפלטו מפי מתוך שינה דברים השייכים לשלחן הירוק (כמו בסטה, 31) וגליתי בעצמי על עוני כי שחקתי הערב בקלפים. למחר אחר התפלה וסעודת הבקר לקחני אבי בידי והעלני אל הקומה השלישית ואמר לי – פה חטאת ופה תקבל עונשך! מובן שהשכנים התנגדו לו והצילוני, אז ירד אתי אל הבית והעמיד ספסל ליסרני, באמרו: בן ציון! שים לב, כי שתים רעות עשית: א) אמך חשבה אותך לנער משכיל ואתה הראית שהנך סכל ושקוע בסכלות הקלפים, ב) ועוד רע מזה, כי למדת ב”חומש" – כבד את אביך ואת אמך למען יאריכון ימיך, ובפ' ואתחנן נכפל – למען יאריכון ימיך ולמען ייטב לך, ואתה השלכת אחרי גוך מצוה יקרה כזו, שפירותיהן בעולם הזה – אריכות ימים, והקרן קימת לעולם שכלו טוב, והסכלת עשו, להחליף מרגלית יקרה כזו, על צעצוע בזוי כמו הקלפים, עליך איפוא לספוג מכות כיאות לך. אנכי הוכרחתי להתפשט על הספסל ולקבל ענשי שלש חבטות בשבט לח.</p> <p>העובדא הזאת עשתה רושם גדול על לבי הרך, ומאז והלאה לא רציתי גם לראות את דמות הקלפים ואף כי לצחק בהם וכשברכני ד' בבנים ובנות לא באה התועבה הזאת אל ביתי.</p> <p>עוד ראיתי ונוכחתי כמה גדולים דברי החכם מכל אדם – “אולת קשורה בלב נער (אבל) שבט מוסר ירחיקנה ממנו”, ו“חושך שבטו שונא בנו” אשר מכלל לאו אתה שומע הן שהמיסר לבנו אוהבו והבן משיב אהבה לו, כי אהבתי לאבי היתה אהבה בלי מצרים, עד שגם עתה קרוב לשבעים שנה ולא נשתקעה האהבה, יראו ישרים ויקיימו – יסר בנך ויניחך (מדינה של גיהנם) ויתן מעדנים לנפשך (בגן עדן). </p>
<sup style="color: #2563eb; font-weight: bold;">36</sup> זו כונת הכתוב באמרו: “ומשה בן מאה ועשרים שנה במותו, לא כהתה עינו ולא נס לחה”, בזה שמת לא כהה רצונו (מלשון לא יגרע מצדיק עינו) אשר חפץ שיהיו ישראל דבקים בתורה. </p>
<sup style="color: #2563eb; font-weight: bold;">37</sup> שושנה – מה נחפז כל כך המלך באמרו מהר קח את הלבוש, הלא יותר נאה הי' אם היו מודיעים במודעות בתחלה בשוקים שאחר הצהרים יחלקו כבוד גדול לאיש שהמלך חפץ ביקרו?</p> <p>אמא– אחשורוש נדדה שנתו כל הלילה, ברצותו לדעת מה יש לאסתר לבקש ממנו עד שמסרה נפשה על בקשה זו (אשר לא יקרא אחת דתו להמית), רעיונות לעשרות עברו במחשבתו, כמו שאומר הפתגם, אין השונא יכול לעשות מה שהאדם יכול להרהר, אך כשמצא ב“ספר הזכרונות” שהצילו מרדכי מן המות והוא לא שלם לו גמולו, החל מוסר כליותיו להרעימו על היותו כל כך כפוי טובה, ושאל – מה נעשה יקר וגדולה למרדכי על זה? וכשענו לו – לא נעשה עמו דבר, בקש להפיל האשמה על שר השרים ושאל מי בחצר? בחשבו – בטח לא יכלה עוד אסתר נשוא את הדבר הזה והיא באה להתרעם עליו, ולכך מהר להשיב גמול למרדכי, למען אשר בבוא אסתר אל המשתה תמצא כבר את הדבר מתוקן.</p> <p>שושנה – ובאמת, איך לא שם המלך את לבו להיטיב למי שהציל נפשו מן המות?</p> <p>אמא – מכאן תראי בתי כי יש מנהיג לבירה, אשר אם הוא מצוה לשכוח שוכחים, וזה הי' להיות לפתח לתשועת ישראל. </p>
<sup style="color: #2563eb; font-weight: bold;">38</sup> (מגילה יב) שאלו תלמידי ר' שמעון בן יוחאי את רבם, מפני מה נתחייבו שונאיהם של ישראל (בלשון נקי') כליה? אמר להם אמרו אתם, אמרו לו מפני שנהנו מסעודתו של אחשורוש (אכלו שם נבלות וטרפות ושתו יין נסך ולבם הלך אחרי הזימה) אמר להם א“כ – שבשושן יהרגו ותו לא? אמרו לו אמר אתה, אמר להם מפני שהשתחוו לצלם בימי נבוכדנצר, אמרו לו וכי משוא פנים יש בדבר (שנעשה להם נס)? אמר להם הם לא עשו אלא לפנים, אף הב”ה לא עשה עמהם אלא לפנים (הפחידם למען יחזרו בתשובה). </p>
<sup style="color: #2563eb; font-weight: bold;">39</sup> כי הנטפל לעוברי עבירה, אף שאינו עושה כלום, (רק בא לראות) מקבל עונש כהעובר העבירה עצמה. </p>
<sup style="color: #2563eb; font-weight: bold;">40</sup> אם תרצו לידע מה טיבו של פורים ולקיים באמת ליהודים היתה אורה ושמחה (אמיתית) לא שמחת הוללות להתהולל בחוצות כמטורפים, קראו במעשה אלפס בעברית ח"א (פרק י – יז) ואז תתענגו בשמחה רוחנית ותשקצו ותשרפו את המסכות כאשר שרף משה רבנו את העגל־מסכה.</p> <p>על המאמר הפלאי של הפייטן (לפ' זכור) ואם כל המועדים יהיו בטלים ימי הפורים לא נבטלים. כתבנו שם אופן אחד ועתה נוסיף אופן שני (מהגאון הדרשן הנפלא רבנו יעקב יאזעף זצ“ל שהי' מ”מ בוילנא) שהפייטן משיב על הקושיא איך נתן השי“ת דברו לאברהם אבינו להיות לך לאלקים ולזרעך אחריך, ר”ל שיקרא “אלקי ישראל”, הלא הבחירה נתונה להאדם, ואם יקום דור מרשיעי ברית ויאמרו אין לנו חלק בה‘ ובתורתו כפתגם הבוגד החפץ לעקור את התורה והמצות משרשם (סובאטי נע זעלאיעס, פראזדיניקי נע פריגימאיעם – אין אנו חפצים לא בשבת ולא במועדי ישראל), על זה אמר: “ואם כל המועדים” – שהם מורים על עקרי הדת, פסח – על מציאות השם כמ“ש אנכי ד”א אשר הוצאתיך מארץ מצרים, שבועות – על תורה מן השמים, סוכות – על השגחה ושכר ועונש שהשי“ת ממציא לעושי רצונו כל צרכיהם גם במדבר שמם כמ”ש ימצאהו בארץ מדבר – “יהיו בטלים” – שמרשיעי ברית יבטלו אותם, אולם “ימי הפורים לא נבטלים” – ע"ד שאמר הנביא בשם ד’ ואשר אמרתם נהי‘ כגוים היו לא תהי’, אם לא ביד חזקה אמלוך עליכם! סגולה אחת יש להב“ה ו”הסרת טבעת" שמה, והוא יחזירם למוטב!</p> <p>כמו שמספרים – חבורה נסעה בספינה והי' שם בחור אחד חכם בעיניו ועשן בשבת ולא הועילה לו כל תוכחה שהוכיחוהו הנוסעים, לעת ערב באה רוח סערה על הים ותרומם גליו אשר פשוט יעלו שמים ירדו תהומות והתחילו כל הנוסעים לומר תהלים, וגם הבחור הזה בא ביניהם והצטרף עמם, אז אמר משכיל אחד דורש א־לקים מבני החבורה, עכשו אני מבין הפסוק בתהלים – “יחוגו וינועו כשכור”, באותה שעה, “כל חכמתם (של המתחכמים) תתבלע”. </p>
<sup style="color: #2563eb; font-weight: bold;">41</sup> רמז לדבר “ויגע בכף יריכו” ויגע בגימ‘ חנוכה, כף ירכו בגימ’ פורים (מפנינים של מרן הגריח"ז). </p>
<sup style="color: #2563eb; font-weight: bold;">42</sup> חכם אחד תאר מצב האדם בעולם בלי אמונה לטרקלין נאה ובו שלחן ערוך מכל מיני מעדנים ומשקאות, ועל יד השלחן עומדת מכונה נפלאה, אשר כל חכמי התבל נלאו לעמוד על תכונתה, ומה אנו רואים? המכונה קרבה ובאה אל השלחן ובידי־ה הקטנות היא מריקה את השלחן ונותנת לפי־ה עד שבמשך שעה בערך הכל מתרוקן, עוברות שעות שתים שלש והנה לא נוכל לגשת אל המכונה מרוב סרחון! ושואל הרואה לעצמו, על מה שוא נבנה הטרקלין והבופיט הנפלא אשר בתוכו וביותר – המכונה הנפלאה הזאת? </p>
<sup style="color: #2563eb; font-weight: bold;">43</sup> וזו כונת הכתוב בספרו על עשו – ויאכל וישת ויקם וילך ויבז עשו את הבכורה, כי הסר מדרך התורה מפחד פן יקבל את ענשו תיכף, כי איש בער לא ידע וכסיל לא יבין כי הב“ה מאריך א…(מילה מחוקה במקור – הערת פרויקט בן־יהודה) דילי', וישב עשו ואכל מתוך פחד על בזותו את הבכורה פן יחנק בבלעו כף עדשים, הוא ”אכל“ ואין דבר! וחושש הי‘ עדיין פן יחנק מתוך שתי’, והנה ”שתה" ואין כל ועדיין הי‘ ירא שמא לא יוכל לקום ממושבו, שמא יהי’ כנציב שיש אחרי קומו ובראותו כי אכל ושתה גם קם וילך והוא חי וקיים – ויבז עשו את הבכורה!. </p>
<sup style="color: #2563eb; font-weight: bold;">44</sup> את השיר הזה שרה ג' יודנפרינד בגמרה לבאר את שרשי האמונה. </p>
<sup style="color: #2563eb; font-weight: bold;">45</sup> ספור נפלא זה שמעתי מפי הרב הגדול הצדיק ר‘ שמואל איסר זצ"ל שהי’ ר“מ בישיבת ר‘ מיילעס בוילנא, ששמע אותו מפי ר’ חיים הנ”ל. </p>
<sup style="color: #2563eb; font-weight: bold;">46</sup> את כל הקורס של דצ“ך המורה על מציאות ד' (בזאת תדע כי אני ד'), להכות את היאור במכת דם וצפרדע ולהכות את הארץ במכת כנים, את כל זה עשה אהרן ולא משה, כי הנהר חס על משה ולא הציף את תיבתו כשניתנה בתוכו, והארץ כסתה על המצרי שהרג וטמנו בחול, והרגש האציל אשר בו איננו מניחו למשה להכות את אלה שהגינו עליו, להורות לבני דת א־ל עד כמה יש להיות ”מכיר טובה“, אפילו לדומם (כהנהר והארץ), כי אין זה מן היושר לעצמו להתנהג בגסות כלפי מי שעשה לנו טובה (בירא דשתית מיני‘ לא תשדי בי’ קלא), זו היתה מחאה חי־ה כנגד כפית הטובה של פרעה ומצרים כלפי ישראל שהעשירו את מצרים כמ”ש בפ' “וארא” כאות המטה שנהפך לתנין. </p>
<sup style="color: #2563eb; font-weight: bold;">47</sup> “הוכח תוכיח את עמיתך”, כשהוא עמך אתך ואין אחר זולתו. </p>
<sup style="color: #2563eb; font-weight: bold;">48</sup> בזה הורה השי"ת לנו כי יש לישראל לאחוז באמונתו ושמירת דתו באמץ וקשי ערף תחת אשר בעניניו יש לו להתנהג בסבלנות ושפלות רוח (עם לבן גרתי ותרי“ג מצות שמרתי, אגלי טל מ”א צד 72). </p>
<sup style="color: #2563eb; font-weight: bold;">49</sup> – אבא (אמר שלמה'לה), במכת הברד יש לי לשאול, כפי שאנו רואים חסדי ד‘ רחם על ברואיו ונתן להם אופן איך למלט נפשם מן המות, בהכניסם את כל חי אל הבתים, אף שדבר זה הוא חוץ לטבע, כי הברד אשר שבר ארזים איך יכול אהל רעוע לעמוד בפניו? אך השי"ת רצה להראות בזה, כי מי שהוא שומע בקולו הוא חוסה עליו בכנפיו (כך באר לי רבי), אך תמה אני, לאחר כל המופתים הללו שראו המצרים עד עכשו, איך נמצאו עוד אנשים אשר לא השגיחו על דברי ה’ והשאירו את עבדיהם ומקנם בשדה? הלא אין כאן כי אם שגעון וטרוף הדעת, להפקיר בידים את הרכוש! והעבדים בעצמם איך היו מטורפים ולא ברחו מן השדה?</p> <p>– שאלה גדולה שאלת בני (השיב האב), מזה תראה איך הב“ה נוהג עם האדם מדה כנגד מדה, למען יכיר הנענש בחטאו וידע על מה נענש ושב ממנו ורפא לו, וכן תורה הנהגה זו כי הוא יחיד ומיוחד, כי מאחר שיש ביכלתו להעניש באותו דרך שהאדם חטא, הרי כאן הוכחה שהוא יכול לצוות על הכל. במכה זו של ”ברד“ רצה הב”ה להעניש את מצרים מדה כנגד מדה, אשר יטעמו בעצמם טעם המתגורר עם בהמה במקום אחד, כמו שהיו רגילים להכריח את ישראל ללון ברפתים עם השורים והחמורים הסוסים ודברים אחרים, ולכך נתן להם אופן להציל את רכושם אך בזה אשר יאספו אליהם הביתה את בהמתם וקנינם, וזולת זה, גם אם יבנו בשדות רפתי ברזל לא יועיל*), כי התרופה היא אך לגור עם הבהמות יחד ולטעום טעמן, ובעשותם זאת גם אם יהי‘ האהל עשוי מנסרים דקים ימלט רכושם, היראים את ד’ מן המצרים דקדקו בדברי ד‘ ועשו כאשר צוה משה ואספו אליהם הביתה את מקניהם והצילו את רכושם, אך אלה החכמים בעיניהם בנו מבצרים חזקים בשדה (הלא הי' להם זמן של שלשה שבועות) ואספו לשמה את המקנה והעבדים, והראה להם הב"ה שאין חכמה לנגד ד’ וכל עמלם עלה בתהו, הברד והרעם הרסו כתותחים את המבצרים ורכושם אבד מן העולם, ואולם יראי ד' – הגינה ההשגחה על אהליהם הרעועים ורכושם ניצל. (מפי ידידי הרב ר‘ בן ציון ארי’ ציזלינג זצ"ל).</p> <p>*) ובאור הכתוב – “שלח העז את מקנך” מלשון עז, כאומר, נס נא והעז את מקנך בשדה במבצרים עזים ותראה, כי כל האדם והבהמה אשר ימצא בשדה, אם אך, לא יאסף הביתה, וירד עליהם הברד ומתו! (ובזה מדויקת הה' של הביתה כלומר הבית הידוע שהוא ביתך), ומספר הכתוב – ואשר לא שת לבו אל דבר ד' “ויעזוב” את מקנהו בשדה, מלשון “ויעזבו” את ירושלם עד החומה (נחמי' ג, ח), שבצר את מקנהו בשדה. </p>
<sup style="color: #2563eb; font-weight: bold;">50</sup> וזה באור הכתוב – ויספר משה לחותנו את כל עשה א‘ לפרעה ולמצרים, אף שכל תשע המכות לא היו תרופה בשבילם כי אדרבה אחר מכת החשך ענה למשה עזות "לך מעלי וגו’ כי ביום ראותך פני תמות“, הנה היו כלן, ”על אדות ישראל", אשר למדו את עקרי האמונה. </p>
<sup style="color: #2563eb; font-weight: bold;">51</sup> ז“א, שלשת הקורסים שלמדת ביציאת מצרים על אדותי, עכשו הנני מופיע עליך עין בעין לראות מה שלמדת, ובזה מדויק מה שאמר ”אשר הוצאתיך מארץ מצרים“ ולא ”אשר בראתי שמים וארץ" כי ביציאת מצרים למדו מציאותו, והשגחתו ויחודו. </p>
<sup style="color: #2563eb; font-weight: bold;">52</sup> ובזה מובן ענין כל המרבה לספר, לשון “ספור” הוא בירור הדבר (מל' אבן ספיר), כי למען חירות הגוף לבד מעוני מצרים הי‘ השי"ת יכול לתת בלב פרעה לטוב עלינו, להחשיב אותנו כאזרחי הארץ מעמו, אבל מה יתרון לנו בזה, להיות בהמצרים הנבוכים בהבלי תעתועיהם ולא נגה עליהם אור אלקי, שהם בהמה המה להם, וכל רוח חכמת האמת אין למו, כמאמר פרעה לא ידעתי את ה’, ואף אם היינו שמה מנכבדי המדינה ובבתים מלאים כל טוב, מה בצע לנו בכל אלה לתכלית האדם ולשלמותו? וה' ברחמיו הגדולים הוציאנו משם ונתן לנו תורת אמת, כלי המדה שבה ברא את העולם, והעוסק בה היא מחכימה אותו בכל דרכי החכמה בעולם. </p>