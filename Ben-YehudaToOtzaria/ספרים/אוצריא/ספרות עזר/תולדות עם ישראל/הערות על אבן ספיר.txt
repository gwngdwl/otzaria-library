<h1>הערות על אבן ספיר</h1>
<sup style="color: #2563eb; font-weight: bold;">1</sup> כבר כתבו כותבי גלילות א“י שאין זו העיר צפת שבמקרא (שופטים א' י"ז) כי היא היתה בחלק יהודא לשבט שמעון בדרום א”י אצל עזה ואשקלון כנראה שם מהכתובים וזאת היא בגליל. (שכן נקראת גם היום גליל העליון) בנחלת מטה נפתלי ובדה“י של ר”י הכהן ד‘ כ"ז במלחמת שאלאדינו בגליל אומר מבצר סאפיט והרב ר’ עובדי' ז“ל ברטנורה במסעותיו שנת רנ”ה (הנדפס זה מקרוב) קורא אותה סאפיטה כי גויי הארץ יקראו לה צאפאת מלעיל והברת הצדי להם כמו סמך אצלינו. איך שיהיה השם צפת קראוה האחרונים אשר הגדילו ישיבתה בקדש. וקרוב לה בעיר הגוים (סוואיקה) יש מגדול מבצר חרב ואומרים שהוא יודפת הנזכר ביוסיפון ובקנות של מ"ב כהן יודפת. ובעל הקינות יאמר שם צפת. </p>
<sup style="color: #2563eb; font-weight: bold;">2</sup> ועתה אין שם ערבי נחל רק אתרוגים הרבה ופירותיה טובים ומימיה קלים ומתוקים. </p>
<sup style="color: #2563eb; font-weight: bold;">3</sup> לדעת כותבי הגלילות ובפי היהודים באגרותיהם ובשטרותיהם בכתובות ובגיטין כותבים פה <strong>נא אמון</strong> והוא עפ“י התרגום יב”ע (נחום ג‘ ח’) והרדי“א שם בפירושו ע”פ התטבי מנא אמון היושבת ביאורים מים סביב לה אשר חיל ים מים חומתה כתב וז“ל: אולי הי‘ מצד אחד ים סוף ומצד אחד הים הגדול ים יפו כו’ והמתרגם תרגם נא אמון אלכסנדרא רבתא ותמהתי ממנו ומר”שי שנמשך בזה אחריו לפי שאלכסנדרי‘ של מצרים אלכסנדרוס מוקדן יסדה ובנאה בכמו תשעים שנה אחרי מות נבוכדנצר כו’ ע“ש. ואחרי הרדי”א בא החכם האדומי במ“ע ומילא את דבריו בפי”ב בדברים רבים ע“ש. ואני תמיה מהרדיא ז”ל איך יאמר מצד אחד ים סוף כו‘ ולא קרב זה אל זה כי הים סוף בקצה גבול מצרים המזרחי וים הגדול בצפונה וכל הארץ מפסיק ביניהם והרואה תכונת אלכסנדרי’ יראה בעיניו המציאות שבדברי התרגום ורש“י נכונים ומובנים עפ”י המציאות כי אלכסנדרי‘ מוקפת משלש רוחותי’ בים הגדול ומים סביב לה ומצד האחד המחובר אל יבשת מצרים שם חפירת הנילוס אשר עשה מקרוב מחאמד עלי פאשא וכן היה אולי מאז ומלפנים. ובראש מד“ר רבי הושעיא רבה פתח ואהי‘ אצלו אמון כו’ כו' כמא דתימא התיטבי מנא אמון ומתרגמינן האת טבא מאלכסנדריא רבתא דיתבא בין נהרותא וכן הרמב”ם ז“ל בתשובותיו ובאגרותיו קורא אותה נא אמון וכן הר”י הלוי בשיריו להחבר ר‘ אהרן באלכסנדרי’ (כאשר הוא אתי בכתובים) קורא אותה נא אמון שכן אומר בבית הששי משיר המתחיל פעמון זהב ורמון. “חלמו בנא אמון כי בניתם ארון” ובשיר אחר להנז‘ יאמר בו יאתה גאוה לנא אמון כו’ גם לא שכולן תדע ולא אלמון. ומי יגיד לנו שאלכסנדר מוקדן לא בנאה במקום שהיתה נא אמון עומדת לראשונה והוסרה מעיר ונעשה מעי מפלה כמדבר ובנאה והגדילה שנית והסב שמה על שמו. והתרגום שהיה קרוב לזמן ההוא ידע יותר מהרדי“א והאדומי. ויען כי רגילה ומפורסמת ומקובלת בפי היהודים לקרותה <strong>נא אמון</strong> אין להוציא לעז על הגיטין ח”ו מפני טענות האחרונים הנז' והנח להם לישראל. </p>
<sup style="color: #2563eb; font-weight: bold;">4</sup> סוטה מ"ז. </p>
<sup style="color: #2563eb; font-weight: bold;">5</sup> גם בשנת הרמ“ז יספר הרב ר‘ עובדי’ ברטנורא זצ”ל במסעותיו מאיטאליא לירושלם שעבר באלכסנדרי' ובה כחמשה ועשרים בע"ב יהודים ושתי כנסיות קדמוניות. האחת גדולה מאד וחרבה קצת וקטנה האחרת ממנה ורוב הקהל מתפללים בקטנה כי היא מיוחסת לאליהו הנביא שנגלה בה ואותה פינה היא דרומית מזרחית מדליקין בה נר תמיד גם עתה מקרוב פחות מעשרים שנה אומרים שנגלה בה אליהו לזקן אחד וברוך יודע האמת. </p>
<sup style="color: #2563eb; font-weight: bold;">6</sup> בביהכ"נ הזאת יש ספר כתיבת יד שקורין קדמון סגור בהיכל קטון אצל ארון הקדש ואין מניחים לנגוע בו ולראותו ולא יכולתי לדעת מה ענינו כי גם להרב הגדול מו' דוד חזן שהוא פה רב וראשון לא הניחוהו לפותחו ולראות בו. ברור לי שגם הוא ככל המון הספרים העתיקים אשר בכל ערי מצרים אשר תראו ענינם הלאה. </p>
<sup style="color: #2563eb; font-weight: bold;">7</sup> איני יודע אם כפילות זו בטעות. לא מוזכר ב“לוח התקונים” של המחבר. הערת פ.ב.י. </p>
<sup style="color: #2563eb; font-weight: bold;">8</sup> המחבר כבר מתרגם מֵעַרבית “מיסיכום אל כיר”=ערבא טבא. ולכן לא מובנות לי שלשת המלים הבאות (ואת ערבך טבא) הערת פ.ב.י. </p>
<sup style="color: #2563eb; font-weight: bold;">9</sup> מד“ר בשלח כ”ב אמ“ר אלעזר בר”ש ערומים היו המצרים לפיכך הוא מושלן כשועלים (אחזו לנו שועלים). </p>
<sup style="color: #2563eb; font-weight: bold;">10</sup> ר' בנימין במסעותיו מספר בזיפתא כמו מאתים יהודים אבל הוא בלבל את הערים כאשר תראה עוד הלאה. </p>
<sup style="color: #2563eb; font-weight: bold;">11</sup> עי‘ ביצה ד’ ביעא דספנא מארעא למאן כו‘ למאי נ’מ בו'. </p>
<sup style="color: #2563eb; font-weight: bold;">12</sup> הרב ר‘ עובדי’ ז“ל יספר משנת רמ”ז (בארץ מצרים היום כשבע מאות ב"ב יהודים חמשים מהם שמרונים הנקראים כיתים ומאה וחמשה הקראים והשאר כולם רבנים) ומספר שם עוד מעניני השומרונים שנואי נפש היהודים שהם מזבחים ומקטרים אל הר גריזים ורבים מהם נסעו עמו ממצרים ללכת בהר גריזים לזבוח את הפסח שיש להם שמה מקדש ואינם שומרים את השבת רק מחצות יום ששי עד חצות יום שביעי ונשארו מעט מהרבה כי לפי הנשמע אין מהם היום בכל העולם חמש מאות ב"ב והם היותר עשירים שבמצרים והיום ספו תמו גם ממצרים. ואין זכר למו בכל העולם רק בשכם נמצא עוד מהם כששים נפש בשפל המצב ושומרים כל יום השבת ואין פה המקום לספר מהם. הרב הנז' יספר שם הרבה גם מעניני הקראים ודתם ומנהגם ואינו מדבר בגנותם וכבר ידועים לכל. </p>
<sup style="color: #2563eb; font-weight: bold;">13</sup> לא כאשר כתב נוסע אחד מפני שלפנים לא היו מקבלים שבת מבערב רק מן הבוקר לפיכך עשו אח"כ זאת לזכרון ומלבו בדה זאת לא הי' כזאת. </p>
<sup style="color: #2563eb; font-weight: bold;">14</sup> וזהו ואשב בראש כאשר אבלים ינחם (איוב כ“ט כ”ב ברכות…) </p>
<sup style="color: #2563eb; font-weight: bold;">15</sup> והוא שאמרו (שבת לג) בקושי התירו לנחם אבלים בשבת. </p>
<sup style="color: #2563eb; font-weight: bold;">16</sup> ואפס קצתם נדפס במ“ע הלבנון אשר הוציא לאור בירושלם ת”ו חתני המופלג השנון חכם וסופר מוה‘ יחיאל בריל ני’ [ואחרי אשר כרתו קומת ארזי הלבנון בירושלם עתה חפץ ה' מצליח בידו בקמ“ר פאריז יע”א] וכל זה אינו אחד ממאה מאשר מצאתי אח“כ בהתנ”ך כ"י ישן נושן שהבאתי מארץ תימן (תראנו הלאה) עם הרבה מסורות חדשות ומתוקנות והערותי עליהם אשר יחדתי להם ספר מלא לבדנה. </p>
<sup style="color: #2563eb; font-weight: bold;">17</sup> הנה בכל ארצות הקדם קוראים היהודים לחומש או תנ“ך כתיבת יד בדפוס עם נקודות וטעמים בשם ”כת“ר” ובמצרים קוראים קדמון וטעמו של דבר לא נודע. ובארץ התימן קוראים לזה “תאג” ולרבים תגאן שהוא בערבי פתרן של כתר. וכן כתר מלכות נקרא תאג וכן הוא בארמית תגא (ודאשתמש בתגא) ועל כן כל החומשים ותנ“ך שבכ”י קוראים התימנים תיגאן כתרים וההקדמה אשר לפניהם בעניני הדקדוק והחילופים והמסורות קוראים מחברת התיגאן. וכן העתקתי אני מחברת תיגאן מכ“י תימני קדמון והוא כתובה עברית וערבית ובו כל כללי הדקדוק וחילופי מלות ונקודות בדרך ישר מאוד לא שערום האחרונים. וכנראה בראיות ברורות שהוא ספר הדקדוק של רבינו רס”ג ז“ל אשר לא נראה עוד ע”פ חוצות. והרב בעל מ“ש מזכיר כמה פעמים ספר התיגאן והאחרונים חשבו שהוא ספר בפ”ע נקרא כן בשמו ולא כן רק הוא חומש או תנ“ך כ”י תימן. גם מה שקראו חז“ל לציוני זיוני שעטנ”ז ג“ץ בשם תגין הוא ג”כ לכונה הזאת שהם ככתר על האותיות. וכן המקובלים הכניסו התגין בספירת כתר. </p>
<sup style="color: #2563eb; font-weight: bold;">18</sup> החכם הכותב הזה אין לו יד וידיעה בדקדוק ומסורות על כן לא חשש להתאמץ להעתיק כל ההקדמה והכללים האלה, וזה מקרוב עתה היה שם שנסע מפה ירושלם ת“ו החכם המפורסם ר‘ אברהם הקראי ני’ מכונה אבן רש”ף ואף שבכל השתדלותו לא הצליח לראות התנ“ך הזה בעיניו אבל במחיר כסף והתאמצות העתיקו לו את כל הכתוב מלפניו ומאחריו וראיתי הכל בית ידידי החכם הזה והם מר‘ אהרן בן אשר והוא ברוב טובו אל הכלל ישתדל להדפיסם ולהפיצם בישראל עם פירוש מספיק כיד ה’ הטוב עליו. כי הדברים האלה הם קשה הבנה כדרך הראשונים אתר הסתירו בחידות והטמינו ברמז. גם מוזר לנו הלשון שהשתמשו בהם גדולי הסופרים ההם. ובדור הזה צריכים הם לפתרון וביאור כאשר אראכם לדומה את מעט הדברים בעינן זה שהעתקתי במצרים מספר כ”י ר‘ משה בן אשר הקודם בכמו מאתים שנה לר’ אהרן בן אשר הזה כאשר תראו עוד הלאה. </p>
<sup style="color: #2563eb; font-weight: bold;">19</sup> החכם אבן רש“ף הנז' בטרם יצא מירושלם לנסוע לאר”צ נתתי לידו מכתב העתק הרי“ז הנז' שיראה שמה אם כנים הדברים. ובחזירתו לירושלם החזיר לי המכתב עם מעט חילופים שהניח בו הוא עפ”י אשר העתיקו לו באר“צ או עפ”י עצמו (כי לא ראה בעיניו) והצגתי פה גם הגהותיו. במקום “בן בויאעא” הגיה “בן ירוחם” ולא אדע איך נחלף להרי“ז המעתיק הראשון שני השמות אלה אשר אין להם דמיון? ואולי מפני שנמצא בספרי חכמי הקראים סלמון בן ירוחם הידוע לאיש מלחמות הרס”ג ז"ל חשב אבן רשף כי הוא זה? אבל אין זה טעות המעתיק כי כן כתיב בויאעא גם אין זה שם אביו רק שם הכנוי כמו שאומר הנודע בן בויאעא ומובן. </p>
<sup style="color: #2563eb; font-weight: bold;">20</sup> הישיבה. </p>
<sup style="color: #2563eb; font-weight: bold;">21</sup> אין כתיב רב. </p>
<sup style="color: #2563eb; font-weight: bold;">22</sup> אין רב. </p>
<sup style="color: #2563eb; font-weight: bold;">23</sup> אין רב </p>
<sup style="color: #2563eb; font-weight: bold;">24</sup> ר' </p>
<sup style="color: #2563eb; font-weight: bold;">25</sup> על. </p>
<sup style="color: #2563eb; font-weight: bold;">26</sup> שלמה בן הנשיא דוד. </p>
<sup style="color: #2563eb; font-weight: bold;">27</sup> בעז תהא כו' וזה קרוב מאד שטעה הרי“ז והנכון לאבן רשף שהיה אולי נמחק ונדחה ונראה כתיבה אחת שכן הוא עפ”י הרב בכ"י הראשונים שתי מלות קרובות ונראות כאחת והקדים גם הזיין לעין וכתב בזעתה. </p>
<sup style="color: #2563eb; font-weight: bold;">28</sup> המושבות? </p>
<sup style="color: #2563eb; font-weight: bold;">29</sup> בשלש. </p>
<sup style="color: #2563eb; font-weight: bold;">30</sup> וללמוד. </p>
<sup style="color: #2563eb; font-weight: bold;">31</sup> יצאו אלה. </p>
<sup style="color: #2563eb; font-weight: bold;">32</sup> מר אין כאן. </p>
<sup style="color: #2563eb; font-weight: bold;">33</sup> לעשות דרכם. </p>
<sup style="color: #2563eb; font-weight: bold;">34</sup> בידי. </p>
<sup style="color: #2563eb; font-weight: bold;">35</sup> בחזקתם אין. </p>
<sup style="color: #2563eb; font-weight: bold;">36</sup> הבינה. </p>
<sup style="color: #2563eb; font-weight: bold;">37</sup> כתוב. </p>
<sup style="color: #2563eb; font-weight: bold;">38</sup> קרוע? ובעלי המסורה יקראו סדור המקום שאינו לא פתוחה ולא סתומה רק כסדר כל התורה כנודע. </p>
<sup style="color: #2563eb; font-weight: bold;">39</sup> בו. </p>
<sup style="color: #2563eb; font-weight: bold;">40</sup> להם לא לא. </p>
<sup style="color: #2563eb; font-weight: bold;">41</sup> וישיבוהו. </p>
<sup style="color: #2563eb; font-weight: bold;">42</sup> וישמרוהו. </p>
<sup style="color: #2563eb; font-weight: bold;">43</sup> על מר שמחה. </p>
<sup style="color: #2563eb; font-weight: bold;">44</sup> בתורה. </p>
<sup style="color: #2563eb; font-weight: bold;">45</sup> יבאו ויחולו ויגורו. </p>
<sup style="color: #2563eb; font-weight: bold;">46</sup> ביתו. </p>
<sup style="color: #2563eb; font-weight: bold;">47</sup> שישמע. </p>
<sup style="color: #2563eb; font-weight: bold;">48</sup> בס' קרית ספר כ“י להרב המאירי ז”ל (תראהו בחדרי תימן) שהביא מהרמ“ה ז”ל מה שהעתיק מהכ“י של הרמב”ם ז“ל חסירות ויתירות של זה התנ”ך מבן אשר ומוסיף מדיליה כל חסירות ויתירות ופתוחות וסתומות שבכל התורה והוא אומר מקניהם מ"י וברשימתי שכתבתי מאז לא נרשם זה ותומן בואו הוא טעות סופר כי אין זה בשום ספר. </p>
<sup style="color: #2563eb; font-weight: bold;">49</sup> ברשימתי מאר“צ מפורש מ”י וכן כותב שם המאירי שבספר הרמב“ם שהועתק במצרים הוא מ”י. </p>
<sup style="color: #2563eb; font-weight: bold;">50</sup> אצלי לא נרשם ולא במאירי אך בצדו כתב המעתיק מצאתי בכמה חומשים אהרון מ"ו ולא ידעתי אם הדין כך ותמה אני אם הדין הוא כך למה השמיטו המחבר (המאירי) ואולי הוא חסר במשפט. </p>
<sup style="color: #2563eb; font-weight: bold;">51</sup> לא נזכר במאירי ולא אצלי. </p>
<sup style="color: #2563eb; font-weight: bold;">52</sup> כן הוא בכל הספרים ואין חידוש. </p>
<sup style="color: #2563eb; font-weight: bold;">53</sup> במקור מצויינים שני סעיפים י“ג. השני צ”ל י"ד. הערת פ.ב.י. </p>
<sup style="color: #2563eb; font-weight: bold;">54</sup> לא נרשם אצלי גם המאירי לא הביא זה רק הראשון פסוק ו‘ וזה מלא בכל הספרים ונ’ שהוא ט“ס או המעתיק טעה בין הלוא ראשון שבפ‘ ו’ לזה שבפ' ל”ד. </p>
<sup style="color: #2563eb; font-weight: bold;">55</sup> המאירי מביא שני סתומים אצל לא תחמוד ואצל ועלו הצפרדעים אין סתומה. </p>
<sup style="color: #2563eb; font-weight: bold;">56</sup> ואני אוסיף עוד מרשימתי (אשר המגיהים לא שתו לבם) באר“ג כתוב תעשה (תרומה כ“ה ל”א) חסר יוד שבכל ספרינו מ”י והוא ו' של שלום(פינחס כ“ה י”ב) איננה קטיעה לבד השינוים בנקודות וטעמים. </p>
<sup style="color: #2563eb; font-weight: bold;">57</sup> הלשון הזה אומר שאנשי טבריה אשר היו שנים רבות אחר חתימות התלמוד יסדו המסורת והניקוד וכן כתב בספרו טוב טעם הטעמים והנקודות לא היו מושמים עם האותיות עד אחר חתימת התלמוד שקמו בעלי המסורת אשר בטבריה המדינה (?) והמציאו זאת החכמה ובמח“כ שנה הרבה מאד (וכבר השגוהו כתרוהו זולתי על כל דבריו ואני לא באתי עתה אלא לדבר הזה) והבאים אחריו ובדורינו הפריזו עוד על מדתו גודש מלא עד שאחד מיוחד בדורינו זקן בית החכמה שרוב חכמי וסופרי הדור מסכימים לפתח דבריו כתב למרות עיני האמת בזה”ל אחרי התברר אצלינו במופתים אין להם מדחה כי הנקודות והטעמים לא היו ולא נבראו עד אחר חתימת התלמוד כו‘ והוסיף עוד שם הלא ידוע בלי ספק כי בעלי המסרה לא קמו רק שנים הרבה אחרי בעלי הניקוד כו’ והרמב“ם בה' ס”ת פ“ח לא סמך על בעלי המסורת בזמן ובחשיבות וזה אמת אין ספק בו. והן עתה אחרי הודיע ה‘ אותנו מי זה בן אשר הראשון והשני וזמניהם כאמור למעלה בפנים יתחמץ לבבי לראות דברים מבולבלים כאלה אשר אין להם שחר יוצאים יוצאים * מפי (עם ברזל ועופרת) איש חכם מופלא וחוקר גדול כמוהו. כי הנה אחד מחכמי טבריה מעזיהו הרי הוא לפנינו ר’ משה בן אשר אשר בחותמו זכה לו שחי בכמו שלש מאות שנה אחרי חתימת התלמוד וכשמעו מהבחור שגם עליו יהי‘ כונתו שאמר בלשונו אחר חתימת התלמוד הי’ הלוך וחסור עד זמן בעלי המסורת ואנשי טבריה כו' הרי שלא היו מיד רק אחרי זמן כביר וגם הוא אומר שם עוד והאמת כי בעלי המסורה היו למאות ולאלפים דור אחר דור כמה שנים ולא נדע זמן התחלתם (כאן התהפך כחומר חותם). עכ”פ זאת ברור שר‘ משה בן אשר היה אחד מהם אם בהתחלה או בסוף לפי דבריהו שהיה בימים ההם ובמקום הזה. אבל ר’ אהרן בן אשר לדעת כל קוראי הדורות חי יותר ממאתים שנה אחריו שהיה במאה התשיעית לאלף החמישי. והבחור בעצמו אומר שם אבל הפלוגתות דבן אשר ובן נפתלי שאינן אלא בנקודות וטעמים אין ספק (זה אמת) שנכתבו אחר שהוסדו הנקודות והטעמים שם האחד יעקב בן נפתלי ושם השני אהרן בן אשר וכתב הרמב“ם ז”ל כו‘ וספר שסמכנו עליו כו’ הידוע במצרים שהיה כולל כ‘ד ספרים שהי’ בירושלם כמה שנים להגיה ממנו כו‘ לפי שהגיהו בן אשר כו’. והוא הספר שבאר“צ וכתוב עליו מפורש מר רב אהרן בן מר רב אשר כנז‘. ועתה התשפוט אחי יקירי הקורא! כי ר’ משה בן ר‘ אשר מטבריה או אשר היו לפניו מעט יסדו הנקודות והטעמים והמסורה כדברי הבחור? הלא ספרו של ר’ משה הזה שכתבו במעזיה של טבריה הוא עודנו חי עמנו היום בביהכ'נ של הקראים במצרים וכל אדם יחזו בו כמוני והוא מנוקד ומוטעם ומסור מכתב ידו ככל התנ”ך שלנו כדמותם וכצלמם והוא מעיד כתבתי זה המחזור כו‘ כשהכינו או כשהבינו (ר"ל כמו שהבינו או הכינו) עדת נביאים בחורי ה’ (ר“ל אנשי כנה”ג) כו‘ כו’ וייסדום באמונתם בטעמי שכל בפירוש דבור בחיק מתוק ביופי מאמר כו‘ (מי לא יודה שכיון בזה על הטעמים והנקודות) וכל המשנה כו’ אלא אם כן יבין וידע שיש בו דבר ששגינו בו בכתב או בניקוד או במסורת כו‘. ועתה מי ינקר עין האמת ויאמר שהוא או הקודמים לו מעט בדו מלבם הנקודות והטעמים והמסרת. (ובהמסרת שם מובא ג"כ כמה פעמים נקודות וטעמים כמו המסרה שבידינו) והוא צועק שקדמו לו כל זאת מעדת נביאים בחורי ה’ כו' אשר כונתו ודאי על אנשי כנה“ג עזרא וסיעתו. אם גם אליו לא נאמין והיינו ככל הגוים בית ישראל? כי עתה אבדה האמונה ונכרתה ח”ו.</p> <p>ועוד ראיה קדומה מזה הוא הספר הללי שהרד“ק והיוחסין מעידים שראו אותם בעיניהם. והיוחסין אשר חי בכמו ה' אלפים ר”ן אומר בשנת ד‘ תתקנ"ו בח’ למנחם הי‘ שמד גדול במלכות ליאון ואז הוציאו משם ספר הארבע ועשרים אשר נקרא הביבליא שכתב אותם ר’ הלל ומשם היו מגיהים כל הספרים. ואני ראיתי חלק מהם שנמכרו באפריקא ובזמני היה תשע מאות שנה שנכתבו והיה נכתב אם כן בכמו חמשים שנה אחר חתימת התלמוד, ואם תאמר כי יגיד לנו שגם הוא מנוקד ומוטעם ומסור? הרי לפניך התנ“ך הכ”י העתיק שלי ועוד כמה תנ“ך כ”י שנכתבו בטוליטילא שמביאים בגליונותיהם חלופי נוסחאות ובתוכם מזכירים כמה פעמים בהללי כך וכך והחילוף הוא גם בניקוד וטעם ומתג ודגש למשל בפרשת ויצא: <strong>ולבן</strong> הלך לגזז בהללי <strong>ולבן</strong> פת‘. בפרשת תרומה: <strong>הברבים</strong> בהללי <strong>הכרבים</strong> דג’<strong>.</strong> בפרשת מסעי ים <strong>כִנרת</strong> בהללי <strong>כַּנרת</strong> פתוח. בפרשת דברים ו<strong>תֵר</strong><sub>|</sub><strong>גְנוּ</strong></p> <p>בהללי <strong>וַתֵ</strong><sub>|</sub><strong>רָגְנַה</strong> (המתג תחת התיו) בפרשת ואתחנן אתם <strong>מלפניך</strong> בהללי <strong>לפניך</strong> רפי (נחום א' י"ב) <strong>אֲעַנֵך</strong> בהללי <strong>אַעַנְךָ</strong> שם ב‘ א’ <strong>הִנה</strong> בהללי <strong>הַנה</strong> (מלבד שיש לי קובץ כ“י על קלף ישן נושן מכל חילופי ב”א וב"נ מערבאי ומדינחאי וחילופי טעמי התורה ופי‘ כתיב וקרי ודברים רבים עוד ובו גם החילופים והמחלוקות ומלא וחסר מכל התורה שבהללי וירושלמי אשר הי’ נעלם גם מראשוני') ועתה היעמוד לב חכם או ימצא יד סופר לכתוב בלי ספק שבן אשר קודם לבעלי המסורת בזמן ובחשיבות יען שהרמב“ם הגיה ממנו ולא מהמסרת? ועינינו הרואות בעליל שר‘ אהרן בן ר’ אשר זה שהגיה ממנו הרמב”ם הי‘ יותר משני מאות שנה גם אחר ר’ משה בן אשר מטבריה אשר גם ספרו נקוד ומסור כקבלתו. וכן התנ“ך של ר' אהרן ב”ר אשר ואיך יהי‘ הוא קודם להם בזמן ובחשיבות? ומה שהרמב“ם לא סמך על המסרת לא מפני שאין בהם חפץ ואינם כדאי לסמוך עליהם אדרבה אין לנו על מי לסמוך יותר מעל המסרת שגם הם סמכו רק עליה וידוע מ”ש התוס’ והפוסקים בכמה דינים שאנו סומכים על המסרה אפי‘ נגד המפורש בתלמוד. אבל באמת נאמר שאין בכל המסרה מסור על כל החסרות ויתרות ולא מפתוחות וסתומות אפי’ אחת ולכן במקום שהי‘ ספק ואין מסור בהמסרה סמך על ר’ אהרן בן ר‘ אשר בעל מלאכה זו שיגע בה שנים רבות וכנראה מהתוארים שכתבו עליו בימים ההם על התנ"ך הזה וגם הבחור מודה בזה שפלוגתו’ ב“א (ובן אשר הזה לא הוא ר‘ אהרן בן אשר כאשר כתב הבחור והבאים בעקבותיו כי הרבה קודם לו ולפניו כבר היו חילופי גרסאות של ב“א וב”נ כאשר אביא לו ע“ז עדים נאמנים במ”א ואולי הוא ר’ משה בן ר‘ אשר הראשון שהי’ שנת תתכ“ז אחר החורבן ככתוב לעיל ואולי גם קודם מלפניו ובמ”א יצורפו הדברים) וב”נ היו אחר שנוסדו הנקודות והטעמים וזה נכון אבל מה שמביא ראיה מחילופי מערבאי ומדינתאי שהם בתיבות ואותיות קו“נ ומו”ח ולא בנקודות וטעמים כי נכתבו קודם שהוסדו הנקודות והטעמים ולא נקח ממנו כי זה כלל גדול לא ראינו אינו ראי' או לא שמו לבם רק על הגדולות בתיבות ואותיות ומה יענה שגם על התורה לא נחלקו בתיבות ומלא וחסר מה שיש הרבה עוד היום כי לא נחלקו רק במ"כ האם יאמר שנכתבו קודם מתן תורה?</p> <p>וראה נא עוד זה מצאתי בהתנ“ך העתיק שלי בפרשת האזינו <strong>הלי"י</strong> מלא חדא ובמס”ג שם בזה"ל הלי“י חדא כתיב בתורה לרב יהודה בן יחזקאל <strong>הל י"י</strong> כתיב ולמוראי ה' לחוד לי”י לחוד ובספר‘ אחרינא הל“י כחדא ובתנ”ך כ“י ישן על קלף בפאריז ראיתי במס”ג וז"ל בספרא דסוראי ה’ לחוד לי“י לחוד ובספרא דבי ילתא הל' לחוד וי”י לחוד ובספרא אחרינא הלי“י כחדא מילתא ובאות להר”מ לונזאני בזה“ל מצאתי בס”ס הלי“י תיבה אחת ובמס‘ א’ מחשוביהם בזה”ל לסוראי ה‘ לי“י כתיב לנהרדעי הל י”י למערבאי הלי“י מלה חדא ובשנים חשובים אחרים מצאתי כך הלי”י מלה חדא כתיב בתורה רב יהודה בר יחזקאל הל י"י לסוראי ה’ לי“י ובס”א הלי“י כחדא גם הרב מ”ש מביא בזה פלוג' מתלמוד ירושלמי ע"ש.</p> <p>(רב יהודה בר יחזקאל זה ידוע תלמיד שמואל ירחינאה נולד יום שמת רבינו הקדוש (עשרה יוחסין) והי‘ חסיד גדול (ברכות תענית) שמואל קוראהו שיננא לית דין בר נש (חגיגה) והיה מדקדק שאפי’ ספיקא דגברא גריס (לא רשמתי הדפים כי אחד יצחק לא היה לי) ממעשיו עם ההוא עבדא כשהלך לרב נחמן וילתא (קדושין ע') נראה שהיה מדקדק בחוט השערה והיה ראש ישיבה בנהרדעה וע“כ נאות לו לדקדק גם בתיבה זאת והסוראי נ”ל שהוא רב הונא שהיה ראש ישיבה בסורא אותו הזמן ובר פלוגתי'. עכ“פ רואים אנו שעוד ראשי גדולי חז”ל האמוראים נחלקו בדברים קטנים כאלה והם כתובים על ספרי המסרת. ומה יבצר לאמר כי עוד בימיהם היה המסרת והניקוד והטעמים ומה שלא נזכר מזה בתלמוד (כאשר הוכיחו הממאנים) כי התלמוד אין ענינו רק להלכות ואגדות ולא למקרא ומסרת וללמודים אלה היה להם ספרים מיוחדים ולא הגיעו לידינו כי בעלי מלאכה זו אחינו אלה בעלי מקרא מועטים הם בכל דור ככוחום היום כוחם אז שאינם אלא שומרי החומטת והתלמוד להלכה ולמעשה הוא החומה בצורה אשר היה לנו למחסה עוז מעולם ועד עולם.</p> <p>*) ע' ט"ו במקור (pdf 29 בהערת השוליים מלה נדפסה פעמיים. הערת פ.ב.י. </p>
<sup style="color: #2563eb; font-weight: bold;">58</sup> בס' אכלה ואכלה י“ח מלין תיקון עזרא ואין כל המסרת שוין בהם אבל כולם אומרים י”ח ואכמ"ל בזה. </p>
<sup style="color: #2563eb; font-weight: bold;">59</sup> אם לא פרצה המחלוקת העצומה אח“כ בימי הגאון ז”ל במצרים ובכל אשר פרצו גדר ויעבורו והקראים נתרחקו מעל גבול ישראל הלאה ובנו במות לעצמם גרעו והוסיפו ולא החזיקו גם בדרכי ראשיהם הראשונים מי יודע אם לעת כזאת כבר שבו והיינו לעם אחד ולא נפקד שבט מישראל. ובירושלם לא נדע אם היה מעולם מחלוקת עצומה ביניהם ורודפים אלה לאלה והרב כפתור ופרח פ“ה בדבריו שם על הקראים והוא קורא אותם צדוקים (ולא כן אומר הר"י הלוי בכוזרי) וז”ל: והנה תמצא עמנו היום בארץ הצבי הרבה צדוקים סופרים והרבה ספרים נאים מכתיבתם בתורה נביאים וכתובים ועל ס“ת מסתברא שבמה שאינו ניכר שאין ראוי לסמוך עליהם בעבוד לשמה וכתיבת אזכרות לשמן כו' הרי שספרי התנ”ך היו קונים מהם ומוכרים להם ועד היום הזה הקראים שבירושלים מתקרבים ומתאחוים להרבנים יותר מהקראים שבמצרים ובשאר ארצות והם מתי מספר ונער יכתבם. ומאשר אני מכירם זה ל“ג שנה עוד אינם למנין עשרה וכן זה מספרם רבת בשנים כנודע (והדברים עתיקים) בעוד שהרבנים נתוספו בירושלם על אחד ארבעה יה”ע ואך יד השלום עשתה זאת. ולעולם זאת על ישראל בכל עת תצא מאתם כתה חדשה אם ירדפום עד חרמה או אז יתעצמו ויתאמצו הנרדפים ויהיו לחומה עזה אשר לא עוד מהרה עמודיה יתפלצון ואם יניחום יכלו מעליהם כשלו ונפלו ורודף אין יבושו וישובו כי גם במרד ובמעל הגדול של ירבעם בן נבט בכונה רצויה הזהיר ה‘ ע“י איש האלהים שמעיהו לא תעלו ולא תלחמו עם אחיכם בני ישראל! כי אז אם שמעו אל דברי הנביא לא ארכה ממלכת ירבעם ושבו אל אדוניהם בית דוד כדבר אחיהו השילוני לירבעם ואענה את זרע דוד למען זאת אך לא כל הימים וזאת לא נתקיים כי לא שבה עוד מלכות בית דוד שגלו כולם? אבל רחבעם לא שמע אח”כ בהתחזקו במלכותו לנבואה הזאת גם אביה בנו ומלחמה היתה בין יהודה ובין אפרים כל הימים וצרו אלה לאלה. זאת היתה הנסבה כי נתרחקו ישראל מעל ה’ ומקדשו ועשולהם אלהים אחרים וגם יהודה שת קציר לו גם את הרעות למד ממלכי ישראל עד כי עלתה מה שעלתה היא שחרבה עירנו ושמם מקדשנו ובכל הארץ פזורינו ועדיין מרקד בינינו בכל מקום ובכל זמן ה' יברכנו בשלום. </p>
<sup style="color: #2563eb; font-weight: bold;">60</sup> ואף שמדברי התחכמוני נר' שלא היו יהודים בזמן ההוא בירושלם אין לסמוך ע“ז כאשר אבאר בח”ב בשובי לירושלם. </p>
<sup style="color: #2563eb; font-weight: bold;">61</sup> כך במקור. צ"ל מפיך או מפיו. הערת פ.ב.י. </p>
<sup style="color: #2563eb; font-weight: bold;">62</sup> אשר לא כן היה דרך רבני וחכמי הרבנים האמיתים. ראו נא מ“ש רבינו הרמב”ם ז“ל באגרותיו וז”ל: כי אלה הקראים השוכנים פה בנוא אמון ובארץ מצרים ובדמשק ובשאר ארץ ישמעאל וזולתם ראויים הם לחלקם מחלקי הכבוד להתקרב אצלם במעשי יושר ולהתנהג עמהם במדת הענוה ובדרך האמת והשלום כל זמן שגם הם ינהגו עמנו בתמימות ויסירו מהם עקשות פה ולזות שפתים מלדבר תועה על חכמי הרבנים שבדור וכ“ש כשישמרו לשונם מלהלעיג ומהתלוצץ בדברי רז”ל הקדושים התנאים חכמי המשנה והתלמוד שבדבריהם ובמנהגיהם הקבועים לנו מפיהם ומפי משה מפי הגבורה אנו הולכים. וכזאת יכון לנו לכבדם וללכת לשאול בשלומם אפי‘ בבתיהם ולמול את בניהם ואפי’ בשבת לקבור מתיהם ולנחם אביליהם ופלגינן להו יקרא כו‘ דדילמא נפיק מנייהו זרעא מעליא והדרא בתשובה והכי אשכחן לרב’ האי גאון זצ“ל ור' יהודה ז”ל דאמר הכי ולענין מילה כו‘ ואין מעבירין עליהם כל אלה הענינים נוהגים בבבל ובדמשק ובש“מ מפני שמלין כדת חכמים ז”ל ופורעין ומוצצין ובמוהל הממונה ע“פ ב”ד ומתכנסין לבתיהם ת“ח ומתפללין כמנהג שלנו ואין משנין כלום ע”כ ותני’ מפרנסין כו‘ כ“ש אלה שהם מתולעת יעקב ויינם לפי שכלי אין בו צד איסור שהרי יין כותים היתה בחזקת היתר עד שמצאו להם אחמרי כ”ש היכא דאינהו שתי מיני’ דשרי לי‘ לבר ישראל למשתי מיניה דתנן כו’ דהא בדילי אינהו ממגע א“י וטפי מזדהר כו' עכ”ל. וראו נא רבותי כי דברי חכמים דברי נבואה ובעבור האמת והשלום אשר קרבו הרבנים להקראים חזרו למוטב וקראים עוד אינם שם. לכו נא וראו ובקשו בחוצות דמשק ורחובות בבל וארם צובא ונוא אמון וכל גלילותיהם אם תמצאו שם עוד קראי כי חזרו כולם לרבנות ואין עוד זולת כשלשים בע“ב על יד נהר פרת הנקראים אל היט וראיתי שנים מהם בירושלם וגם הם מבקשים מפלט למו ממקום ההוא והחכם הקראי ר‘ אברהם אבן רשף ני’ ביקש להושיבם בירושלם ודעו נא וראו אם לא יד ה' עשתה זאת כאשר הזהירונו חז”ל בלי לדחות אבן אחר הנופל. <strong>והאמת והשלום אהבו.</strong> </p>
<sup style="color: #2563eb; font-weight: bold;">63</sup> [הערת פ.ב.י: הקטע הבא מובא במקור ב“לוח התקונים” עם המלה “הערה” בראש הקטע ולכן מצאתי לנכון להביאו כאן כהערת שולים]. בפירוש המשנה להרמב“ם ז”ל מנחות פי“ג וז”ל הכהנים ששמשו בבית חוניו לאו בית עכו“ם הוא אלא שעבר כו‘ ונאספו עליו כת שקורין קבטצר עם כל הנלוים אליהם וקרב אותן לעבודת השם כו’ וגדל ענינו ביניהם ומנוהו כהן כו‘ והיו המצריים עובדים בו לשם ומקריבים כו’ ונתקיים דבר ה' ע”י ישעיה ביום ההוא יהיה מזבח לה‘ בארץ מצרים וגו’ ועמד הבית ההוא מאתים שנה כו' עכ“ל. והנה מ”ש כת שקורין קבטצר הוא ט“ס וצ”ל קבט מצר והם הקאפטי אשר במצרים עד היום (גיפטי בלשון המשנה ובערבי קאפט אל מצר) וקבלו עליהם דת הנוצרית בתחלתה ודתיהם שונות משאר הנוצרים ויש מהם מלים עצמם עד היום ועוד כמה מנהגי ישראל שקבלו עליהם מתחלה ויכול להיות שהבית הזה היה בידם גם אחרי בני ישראל ואח"כ כשבא נביא הישמעאלים והבאים אחריו אשר הרעו מאד והשחיתו והצרו לאלה הקאפטים והכניעום תחתם לקחו מהם גם הבית הזה ועשו להם בית מסגדם עד היום. </p>
<sup style="color: #2563eb; font-weight: bold;">64</sup> במס“ג של התנ”ך כ“י שלי בפ' בשלח ע”פ ה‘ ימלוך לעולם ועד נמסר בזה"ל כל פת’ (ר"ל העין של ועד בסגול) במ“א כמו ואנכי היודע ועד (ירמי' כ“ט כ”ג) (ר"ל שהעין בצרי) וכנר‘ שהמס’ מפרש גם זה כמו לעולם ועד ולא מלשון עדות ונכון כי אחרי שאומר ואנכי היודע הוא טוב מהעד? אבל יאמר שאנכי יודע לעולם ועד ושרשו עד בפת' שוכן עד וע”ש בראב"ד. </p>
<sup style="color: #2563eb; font-weight: bold;">65</sup> ראיתי במצרים בבית הכנסת הקראים חומש כ"י על קלף ישן נושן מאד וחסר כתוב בגליון על פסוק גם דור עשירי לא יבא להם בקהל ה' בבבלי מתוקן יבא לכם? והוא פלא. ובאמת מצינו כיוצא בזה (יהושע כ“ג י”ב) והתחתנתם בהם ובאתם בהם והם בכם ובאיכה אשר צוית לא יבאו בקהל לך. </p>
<sup style="color: #2563eb; font-weight: bold;">66</sup> הרב ר‘ עובדיה ברטנורא ז“ל בהיותו במצרים שנת הרמ”ז יספר הדברים האלה במצרים העתיקה יש ביהכנ“ס יפה מאד בנוי על גבי העמודים גדולים ונאים הוא מיוחס גם לאליהו הנביא ז”ל כי אומרים שנגלה בו אליהו לחסידים בקרן דרומית מזרחית שבו ושם מדליקין נר תמיד ובקרן מזרחית צפונית יש מקום מיוחד גבוה למעלה ששם היה מונח הס"ת של עזרא הסופר ואמרו כי זה שנים רבות בא יהודי אחד מארץ מערב וקנה אותו מיד השמש מהכנסת אשר בעת ההיא ובא לו לאלכסנדרי’ להוליכו אל ארצו ובצאתו עם הספינה מאלכסנדרי' לא הרחיק נטבעה הספינה ונאבד גם הוא והס“ת מתוך הקהל והשמש אשר מכרו לו במאה פרחים זהב בשנה ההיא המיר דתו ומת והלך לאבדון והנרתק של הס”ת ההיא נשאר עדיין בביהכ“נ ההיא ומדליקין לפניו נר תמיד ובשנה שעברה רצה המלך לקחת העמודים אשר ביהכ”נ ההיא נכון עליהם ולשום אותם בפלטרין שלו כי יפים הם וגדולים ופדו אותם היהודים באלף פרחים זהב ולפי פרט השנים אשר נמצא כתוב בחומת בית הכנסת ההיא שלשים ושמנה שנה קודם חורבן בית שני. וקרוב לו יש בית הכנסת אחר יפה וגדול אך לא כמוהו ומתפללים בכל שבת בבתי כנסיות אלו אשר במצרים העתיקה ומשכירים היהודים שמש להתיצב שם לשמרם.</p> <p>עתה אין במצרים העתיקה רק ביהכ"נ אחת ישנה מאד והשני' לא נדע. </p>
<sup style="color: #2563eb; font-weight: bold;">67</sup> כך במקור וצ"ל אשורית. הערת פ.ב.י. </p>
<sup style="color: #2563eb; font-weight: bold;">68</sup> הר“ב במסעותיו מדתתקל”ג יספר ומשם (מזיפתֿא ראה למעלה) לדמירה ד' פרסאות ושם כשבע מאות יהודים (לא נדע עתה ואין שם איש) ומשם חמשה ימים למחלה (היא מכיילה) ושם חמש מאות מישראל ואולי אז היו כן אבל זה ידענו שאנינה רחוקה רק חצי יום מזיפתא ואולי גם ארץ מצרים ארץ צבי? </p>
<sup style="color: #2563eb; font-weight: bold;">69</sup> כך במקור. צ"ל יה. הערת פ.ב.י. </p>
<sup style="color: #2563eb; font-weight: bold;">70</sup> רש“י ז”ל פ‘ ויגש ע"פ ויברך יעקב את פרעה מביא בשם התנחומא ומה ברכה ברכו שיעלה נילוס לרגלו לפי שאין מצרים שותה מי גשמים אלא נילוס עולה ומשקה ומברכתו של יעקב ואילך היה פרעה בא אל נילוס והוא עולה לקראתו ומשקה את הארץ. ולכאורה עדיין אין אנו יודעים מה ברכה ברכו? כי ודאי גם מקודם הי’ הנילוס עולה ומשקה את הארץ וכך היתה מתחילת בריאתה מיום בראה ה‘ ואין כל חדש בבריאה תחת השמש ואולם כן הוא ולכן מעולם לא היה רעב במצרים כשאר ארצות אשר ימנעו מהם רביבים ומלקוש לא יהיה וגם לחם אין לעם הארץ. לא כן ארץ מצרים כגן ה’ כי לא ימטיר ה‘ על הארץ והיאור פישון עולה ומשקה לא יחסר המזג פעם בשובע פעם ברזון. ע"כ ויהי רעב בארץ וירד אברהם מצרימה גם יצחק אל תרד מצרימה וכן הוא מעולם לא נשמע רעב ללחם כבשאר הארצות וכמאמר יוחנן בן קרח כי ארץ מצרים נרד ושם נשבע לחם כו’. אשר על כן לא יכלו חכמי חרטומי מצרים לפתור חלום פרעה לשבע שני רעב (שהוא קרוב מאד אל החלום לכל חכם לב גם בלא רוח אלוה ממעל) כי זאת לא יעלה על לב איש לחשוב כן בהקיץ או בחזיון לילה וחלום לא החולם ולא הפותר אך הפעם מאת ה‘ היתה זאת נפלאות לגלגל על ידה סבת ירידת אבותינו למצרים לשדד המערכה ולעצור באלה השנים גם במי פישון לבל יעלה להשקות את הארץ כמשפטה וראו כל עמי הארץ כי יד ה’ עשתה זאת ויוסף אשר רוח אלקים בו יהיה המשביר והמושל וכשבא יעקב אבינו הזקן לפני פרעה ברכו כשיצא הוא אל הנהר יעלה לקראתו וישקה האדמה כמאז ומקדם וכן היה שאחרי כן זרעו וכלה הרעב (כפירש"י שם) והיתה הברכה מועלת לפעם הזאת שישוב עלית היאור על ידי פרעה כאשר היה בתחילה ואחרי כן וזה פשוט מאד. ולא הצרכתי להאריך ולפרש אלא מפני ששמעתי מרבים עתה עם הארץ שמפרשים שרק מברכת יעקב והלאה עולה הנילוס וקודם לא עלה ואינו כן כמובן ואין כל חדש. </p>
<sup style="color: #2563eb; font-weight: bold;">71</sup> וכן כתב הר“ר בנימין במסעותיו ולא ידעתי מנין לו. ואומר עוד ועד היום הזה נראה שם מהבנין שבנו אבותינו וטעות בידם כי כבר נודע שאלה הבנינים הם קברי מלכים קדומים עוד בטרם באו אבותינו למצרים והם בנאו ערי מסכננת *] לפרעה ולא קברים ועמודים. רבינו סעדיה גאון ז”ל הי' מעיר פיום שכן נקרא אל פיומי וקוראי הדורות כתבו ג“כ שהנשיא בן זכאי מבבל הביא את הרס”ג מעיר פיום במצרים ובאגרת התימן להרמב“ם ז”ל להרב.</p> <p>*) כך במקור וצ"ל מסכנות. הערת פ.ב.י. </p>
<sup style="color: #2563eb; font-weight: bold;">72</sup> כך במקור המלה ‘לו’ נדפסה פעמיים. הערת פ.ב.י. </p>
<sup style="color: #2563eb; font-weight: bold;">73</sup> היא סונה (יחזקאל כ"ט) במפלת מצרים ונתתי את ארץ מצרים לחרבות חרב שממה ממגדול סונה ועד גבול כוש עוד שם ל‘ ממגדול סונה כי היא הדרך העולה ללובים וכוש ושם מבצרים עתיקים גדולים וע“ז העירני חתני המופלג השנון המליץ מוהר”ר יחיאל בריל ני’ בעל הלבנון ונכון מאד ואח“כ הראוני שכן כתב ג”כ החכם הנוסע מיללער והר“ב במסעותיו מזכיר ג”כ ארץ אוסואן אבל מבלבל הערים והמדינות כדרכו כי לא ראה בעיניו רק כתב מפי השמועה וז"ל משם (מעדאן) לארץ אוסואן מהלך עשרים יום במדבר שבא על נהר פישון היורד מארץ כוש והוא קורא אלימן שבא וראה איה עדן ושבא ואיפו כוש ואוסוואן כמהודו ועד כוש כי הים סוף והנילוס מפסיק ביניהם ולאזו הדרך. כן כל הכתוב באותו ענין שם מהופך ומבולבל. ואומר עוד בקץ המדינה תחלת מצרים ובה כמו שלשים אלף יהודים. ולא שמענו זאת מעולם ואנה הלכו? </p>
<sup style="color: #2563eb; font-weight: bold;">74</sup> הם עורבי נחל אשר (במשלי ל‘ ו’) יקרוהו עורבי נחל כי שאר העורבים אינם נוקרים עיני בני אדם. </p>
<sup style="color: #2563eb; font-weight: bold;">75</sup> החכם הגדול תורני וחוקר מדעי בעל שבילי עולם בהערה כ“ד הציב את הרדיא ז”ל מטרה לחצי מהתלותיו והעתיר עליו על שפירש הצפרדע שבתורה, תמסאח, קארקודאל, עד שכתב לבסוף ומה יענה להמשנה השרץ והצפרדע בר“ה ונגע באחד מהם כו' (טהרות פ“ה מ”ד) ומי שלח ידו לנגוע בהתאמסאח ונקה? וברוב דבריו לא יחדל גם החכם ומליצתו על הרדי”א אל חיקו תשוב ואיך חכם תורני כמוהו לא שת לבו שהמשנה הזאת במתים דברה שאז השרץ מטמא במגע ולא בעודו חי כי בעלי חיים אינם מטמאים בחייהם לעולם ומקרא מלא הוא בתורה. </p>
<sup style="color: #2563eb; font-weight: bold;">76</sup> כך במקור ונראה כי זו מלה אחת שחסרה אות באמצע. אולי צ“ל [ע”פ סגנון המחבר] רשמיותיו. הערת פ.ב.י. </p>
<sup style="color: #2563eb; font-weight: bold;">77</sup> כך במקור ואולי צ"ל אשר. הערת פ.ב.י. </p>
<sup style="color: #2563eb; font-weight: bold;">78</sup> ולא מנו השלשה אזהרות שמנה הרמב“ם ז”ל רק זה וראה עוד הלאה. </p>
<sup style="color: #2563eb; font-weight: bold;">79</sup> הנראה שהרב כו“פ לא ראה דברי הגמי' אלה כי הוא אמר שי”מ שאינו אסור אלא דרך המדבר ים סוף ולפי דבריו בשאר דרכים מותר אפי‘ מא“י. והרא”ם והמרדכי אמרו דוקא מחו“ל מותר אבל מא”י לעולם אסור אפי’ בשאר דרכים כאשר הוכחתי למעלה מהכתובים עצמם. </p>
<sup style="color: #2563eb; font-weight: bold;">80</sup> לפי הרווח הכפול במקור בין האות כ למלה שאחריה נראה לי כי צ"ל כאן כ' [כתב]. הערת פ.ב.י. </p>
<sup style="color: #2563eb; font-weight: bold;">81</sup> בירושלמי סנהדרי‘ לישיבה א"א חוזר אבל אתה חוזר לפרקמטי’. </p>
<sup style="color: #2563eb; font-weight: bold;">82</sup> ראיתי זה הספר הנפלא שבילי עולם וגם הוא הרחיב לדבר בענין הזה אבל לא דרכיו דרכי ומשנתי הראשונה לא זזה ממקומי סל"ה. </p>
<sup style="color: #2563eb; font-weight: bold;">83</sup> על סמך תיקון של המחבר שגיאה זו שתי שורות קודם במקור, תיקנתי בהמשך שגיאה זו במקומות שנדפס כך. הערת פ.ב.י. </p>
<sup style="color: #2563eb; font-weight: bold;">84</sup> לא קשה מידי כי לא העיר לבדה אסורה וכל הארץ היא ד' מאות פרסה עדמ“פ ואם חדשה היא ןאם בתוך הגבול היא אסורה ולהרדב”ז בתוך גבול מצרים הוא בכל מקום שהוא וע“כ גם דברי הרי”פ שהביא אינם מעלים לה ארוכה. </p>
<sup style="color: #2563eb; font-weight: bold;">85</sup> הרב החכם המפורסם מוה‘ יוסף שווארץ נ“י בתבואות הארץ מביא מ”ש הרב כפו"פ שקסרי היא עקרון וסמוך ללוד כו’ מראיית הש“ס מקסרי ללוד ע”ש והוא אומר שא“א לומר שכונת התלמוד שעקרון היא קיסארי' הלא רחוק ממנה כמהלך יום וחצי ועקרון בגבול יהודה וקסאריא בגבול הגליל א”כ מוכח שאין עקרון וקיסאריא עיר אחד. ועל מה שאמרו במגילה ו‘ עקרון תעקר זו קיסרי בת אדום שהיא יושבת בין החולות כו’ הטריח א“ע בפירוש צר וזר ע”ש. ולדעתי פשוט שעקרון היא קיסאריא כפשוטה ובמקומה עומדת וראשית דבר לנו לדעת שכל גלילות הפלשת היה אצל הים והם חמשת הסרנים עזה אשדוד אשקלון גת עקרון והם מדרום לצפון. וביהושע י“ג ב‘ ג’ זאת הארץ הנשארת כל גלילות הפלשתים וכל הגשורי מן השיחור אשר על פני מצרים ועד גבול עקרון וגו' חמשת סרני פלשתים העזתי והאשדודי האשקלוני הגתי והעקרוני והעוים. מתחיל מגבול דרומית של א”י מנחל מצרים והולך לצפון על הסדר וכולם על חוף הים [ומספר ערי יהודה שם מ“ז מ”ה מונה מצפון לדרום זה הסדר מהופך ע“ש] ואלה לא נכבשו עדיין כי אבותינו באו לא”י מעבר הירדן מצד מזרח א“י וכבשו בתחילה מה שלפניהם. אבל אלה לצד מערבה לא הגיעו עדיין עליהם אם מצד שבועת אאע”ה לאבימלך שעוד לא כלה הזמן כדברי חז“ל או שלפי דרך הטבע אלה שעל שפת הים היו גבורים יותר בעלי גבורה עצה למלחמה ויורדי הים באניות ואבותינו עוד לא נסו דרך מלחמה בים ועזבום עד עת תהיה הממלכה נכונה בידם. וכתבתי למעלה שהערים האלה ידועים עד היום ועקרון מוכרחת שהיא עיר החמשית לצפון והיא קיסאריא להלאה מעכו אצל דור (דארדורא) ויושבת שם בין החולות שעל חוף הים כי סביבות עכו ודארדורא חול גדול והוא צפונה ארץ פלשתים וסיפה ואחר כך העוים ואם אמנם שעקרון נחשבת בתוך ערי יהודה וחלקו היה לדרום א”י? אבל הלוא מצינו עיר עקרון גם בחלק דן (יהושע י“ט מ”א) ושם אמר עם הגבול מול יפו ובזה יש לומר או ששתי עקרון היו או שמתחלה כבשוה יהודה כאשר כבש חלק גדול מא“י ואח”כ נחלו בתוכו גם בנימין ושמעון ודן כידוע. איך שיהיה עקרון היתה לשבט הדני וגבול דן הי‘ אצל הים הגדול על שפתו מאשדוד עד דאר והם כל חבל הפלשתים (רק עזה תחילת הדרום היתה ליהודה ועכו שאצל עקרון היתה לאשר שהיא כרצועה בפ"ע) וקסאריה שהיא עוד לדרום דאר כשלש שעות היא ודאי בגבול דן ואחרי כי ידענו בבירור כי עקרון היתה לדן וגבולו על הים מדוע לא נאמין להמציאות כפשוטו של התלמוד עקרון תעקר זו קסרי בת אדום שהיא יושבת בין החולות כו’ ונתקיים בה דברי חז“ל שהיא חרבה ושממה ערה עד היסוד בה עד היום. וכדומה שלא זכר יוסף השר! שעקרון גם בגבול דן תחשב כי גם לא חשבה בין הערים אשר לדן ודלגה ואולי יען שכבר החליט שעקרון היא כפר אקאר שמצא בחלק יהודה בדרום לא שת לבו גם לזאת? ול”נ שאין לנו לקחת עדים וראיה משמות עירות וכפרים שקוראים להם הערביאים יושבי הארץ היום שנתבלבלה אומתם ואמונתם ולשונם פעמים אין מספר ומי יודע לעת כזאת?</p> <p>עוד כתב שם הרי“ש נ”י “העוים כעת לא נמצא שם זה בארץ אכן אין ספק שישבו בחלק הדרומי ארץ פלשתים והתפשטו עד מחוז קדש ברנע כו‘ לדרום עזה כו’ והוא מחוז עוים היושבים בחצרים ”ולעיל שם כתב “רפיח” (הדברים ב' כ"ג והעוים היושבים בחצרים עד עזה מתורגם ברפיח) בין עזה ובין הכפר אל עריש על שפת הים חורבות ראפיאח. הנה מוכח שהעוים התפשטו עד שם ולדרום הארץ. עוד שם וחצרון ונ“ל שמחוז ההוא הוא מחוז העוים היושבים בחצרים עד עזה. ובזה טעה בשתים כי אמר שהעוים בדרום ובקרא הנז' (יהושע י"ג) מפורש העוים אחר עקרון לצפון א”י כי מונה והולך מעזה וגו‘ שהוא מדרום לצפון וחושב והעוים לבסוף וכן שם ט"ז מה’ מונה מצפון לדרום בהיפך כנז‘. וראייתו מהכתוב והעוים היושבים בחצרים עד עזה שהוא לדרום מביא ראי’ לסתור. והרב החכם החוקר הזה שדרכו לדייק בשמא ומצא חורבות שם ראפיאח בערבי שהוא תרגום החצרים רצה להושיב בה העוים ועיות את הכתובים ולא שפל לסיפא דקרא כי הוא מבאר והעוים היושבים וגו‘ שהם יושבים עתה בזמן שדבר עמהם משה עוד ישבו שמה אבל אח“כ אומר כפתורים היוצאים מכפתור השמידום וישבו תחתם. וברש”י שם כי העוים הם מפלשתים ומפני השבועה וכו’ ונטהרו בכפתור ע“ש. עכ”פ הכתוב אומר והעוים היושבים בחצרים שמלפנים ישבו בה קודם שנכנסו אבותינו שם והכפתורים גרשום משם לטהר את הארץ לבני ישראל כאשר אמר שם על הרפאים והחורים ויכול להיות שהנשארים משמד הכפתורים נמלטו לגור אצל אחיהם לצפון א“י אצל עקרון כאשר כן מפורש עוד בקרא יותר ועד גבול עקרון צפונה. ובימי יהושע עוד ישבו שם העוים שלא כבשום בני ישראל כשאר חמשת סרני פלשתים ומשה אמר שכבר נשמדו. אלא פשוט שהכפתורים השמידום ממקום הקודם שבדרום ובאו אל הצפון תוך אחיהם הפלשתים מצד זה. ובעמדי על הפרק לא אכרית כל זכר ולא אמנע מכם הטוב הרשום אצלי. הנה עזה ראיתם כמה פעמים שהיא לדרום א”י בחלק יהודה כמרחק שעה מחוף ים הגדול. ובדהי“א ז' כ”ח ואחוזתם (לבני אפרים) וגו‘ שכם ובנותיה עד עזה ובנותיה והוא פלא כי לא קרב זה אל זה וכל ארץ יהודה ובנימין מבדיל ביניהם ומה ענין עזה של יהודה לשכם של אפרים? אבל בתנ“ך שלי כ”י הנפלא בכתבו ובהגהתו כתוב שם דה"י הנז’ עיה ובנותיה וזה בית אל. עוד שם ויחנו במכמש קדמת בית און וזה הי' בית אל בהר אפרים שנקרא גם בית און כידוע והיה עיה ומכמש לאפרים. גם ביהושע ט"ז כתוב בין ערי אפרים מכמתת ואולי היא היא. </p>
<sup style="color: #2563eb; font-weight: bold;">86</sup> לא יתכן כדעת האומרים שזועץ (סווייס) היא עציון גבר (וראה הלאה עדן) כי לא קרב זא“ז כנראה מהכתובים ובס' מסעי והיא פי החירות או בעל צפון. והנה עפ”י המד“ר שמות צ”א והתלמוד היה בימים ההם היאור נילוס מחובר עם הים סוף (כאשר עושים היום הצרפתים) כי אמרו שם ע“פ ותשם בה את הילד ר‘ אלעזר אומר ים סוף מגיע עד נילוש, וכן מספר ר’ בנימין במסעיו משנת דתתק”ל וים סוף רחוק מהר סיני דרך יום והוא זרוע מים הודו ויחזור לדימיאט. </p>
<sup style="color: #2563eb; font-weight: bold;">87</sup> לזאת נקראו אלה הקדשים חא"ג כי זה דרכם בהתפללם בבוא עליהם הרוח… להתנועע אנה ואנה ולנוד בראשם בכח גדול יחוגו וינועו כשכורים וילכו במחול סביב אחוזי יד ורגל או בשבתם לארץ בעגול סביב עד יפלו על פניהם לארץ וקצף רוק יצא מפיהם כחולה הנכפה. </p>
<sup style="color: #2563eb; font-weight: bold;">88</sup> כך הניקוד במקור. לא ידעתי אם להעדיף הקֻבוץ או שורוק בוא"ו. הערת פ.ב.י. </p>
<sup style="color: #2563eb; font-weight: bold;">89</sup> יחזקאל ד‘ ט’ ואתה קח לך חטין ושעורים ופול ועדשים ודחן וכסמים ונתתה אותם בכלי אחד ועשית אותם לך ללחם ובברכות לז‘ ע"א פת אורז ופת דוחן כו’ מברך עליו במ“מ ולבסוף כו‘ מעין שלש כו’ ומרמי שם מברייתא אחרת ומסיק ותני גבי אורז ולבסוף אינו מברך ולא כלום (רק בנ"ה) ע”ש וע“ש בתוס' ד”ה תיובתא ובהרא“ש בשם הרי”ף דרק על אורז מברך תחלה במ“מ ולא אדוחן וברכתו שהכל. ומשרש ר”י הטעם דר‘ יוחנן בן נורי לא אמר רק אורז מין דגן ואף דלית הלכתא כוותי’ בזה אבל מצינו מזה שיש מעלה לאורז על הדוחן וכן בבריתא דהכוסם את האורז כו‘ טחנו אפאו כו’ במ“מ כי לא נזכר רק אורז ולא דוחן והרא”ש והגאון ז“ל ס”ל דדוחן שוה לאורז שגם הדוחן מין זיין [איני בטוח בקריאת שתי המלים האחרונות. אולי צ“ל מין דגן. הערת פ.ב.י.] כאורז ע”ש ומרן ב“י בשו”ע סי‘ ר"ח סעיף ז’ ח‘ פסק (כדרכו) כהרי“ף והרמב”ם דעל אורז מברך תחלה במ“מ ועל דוחן שהכל והט”ז שם ס“ק י”א כ’ הטעם דאין דרך לעשות פת מדוחן. והנה כאשר עינינו הרואות בכל הארצות האל ובתימן ממצרים עד הודו הגדולה עושים לחם מדוחן והוא להם פת מדינה יתר נאות לקרות מין דגן לדוחן מן האורז וע“כ נלענ”ד עיקר כדעת הגאון והרא“ש ז”ל דעל דוחן יש לברך במ“מ ור' יוחנן בן נורי דאמר אורז מין דגן וכ”ש דוחן דלא מיבעי קאמר (גם הטעם שאמרו דאורז מתבשל כמו שהוא והדוחן צריך טחינה לענ"ד היא הנותנת דעדיף לה כי הוא מין דגן) ומ“ש הר”י משום דריב“נ לא אמר רק אורז מין דגן ולא דוחן והנה בפסחים ל”ה ע“א מובא עוד ברייתא אחרת ר' יוחנן בן נורי אוסר באורז ודוחן מפני שקרוב להחמיץ הרי שלריב”נ שניהם מין דגן ומינה דלרבנן דהילכתא כוותיהו דאינם מין דגן ומברכים במ“מ שניהם שוים וכסברת הרא”ש שם דהא דמזכרי רק אורז לאפוקי מריב"נ והמקרא דיחזקאל הנז' מסעיינו שמדוחן היו עושים לחם.</p> <p>והנה אורז הוא רייז בל“א כפי‘ התוס’ שם וכך שמו בערבי אל רוז (ריש שרוקה) ודוחן כך שמו דוחן (דאל' שרוקה) ואינו מיל בצרפת שהוא הינ”ז בל"א ומין אחר הוא שאינו ידוע באיירופי. </p>
<sup style="color: #2563eb; font-weight: bold;">90</sup> במקור נדפס המללכות צ"ל הממלכות. הערת פ.ב.י. </p>
<sup style="color: #2563eb; font-weight: bold;">91</sup> במקור נדפס לפי טומאו. לפי הענין צ"ל לפי תומו. הערת פ.ב.י. </p>
<sup style="color: #2563eb; font-weight: bold;">92</sup> במקור נדפס והכף צ"ל הכתף. הערת פ.ב.י. </p>
<sup style="color: #2563eb; font-weight: bold;">93</sup> מנהג קדום ויפשוט גם הוא בגדיו וגו‘ ויפול ערום וגו’ (שמואל י“ט כ”ה) וזרועך חשופה וגומר (יחזקאל ד‘ ז’) ואולם כבר ביאר ברמב“ם ז”ל באגרתו לבנו כי בא המשל בהם בתאוות כאמור הסירו הבגדים הצואים מעליו וגו‘ בכל עת יהיו בגדיך לבנים וגו’ לא כן אלה ותהי להפך. </p>
<sup style="color: #2563eb; font-weight: bold;">94</sup> בס‘ מסעי ישראל החדש יספר בשם נוסע מפורס’ כמוהו שיהוד חיבר ושבטי יהודים יושבים במרחק י“ב יום על הדרך העולה למעקקא (מיכא) וכדרכו בכל הספר מגבב דברים לא ידע שחרם כי מגידא למיכא רק ח”י שעות והדרך לא תנוח מעובר ושב כמיפו לירושלם וביותר עת האסיף האורחות הם כארבה לרוב. וברור בעליל שאין שם גם איש יהודי אחד בכל המחוז ההוא. ואולם אולי הנוסע הנז' אשר נבא עליהם הוא על האופן שאכתוב עוד אי"ה (הלאה בחדרי תימן) ראה שם. </p>
<sup style="color: #2563eb; font-weight: bold;">95</sup> ראה שופטים א' ט"ז ותכונת ארץ מדין לא רחוק ממקום הזה. </p>
<sup style="color: #2563eb; font-weight: bold;">96</sup> מה נעמו ונאמנו דברי הראב“ע (פ' בשלח ט“ו כ”ז) שאמר כי בשיגעון דבר חוי הכלבי י”ע שאמר כי משה ידע עת מיעוט (עבבע) היום [נראה כי לפי הענין צ“ל ‘הים’. הערת פ.ב.י.] ועת רבותו (פלוט) בעלותו בהמשכו והוא העביר עמו במיעוט המים כמשפטו ופרעה לא ידע מנהג הים ע”ד וטבע. וע“ש טעם הראב”ע המתוק. ואני אוסיף מעט דבש הנה עינינו הרואות טבע מי ים סוף אלה שבלילה מתגברים ועולים ובבוקר הם מתמעטים ויורדים ומשה העביר בני ישראל בלילה בתגבורת הים סוף ופרעה נטבע במים האלה לפנות בוקר עת יבש הים ויחרב והיה זה אם כן היפך הטבע ולשון הכלבי לא יחרץ משפט. </p>
<sup style="color: #2563eb; font-weight: bold;">97</sup> בערבי יקרא סעודת הבוקר או סעודה הראשונה שאחר הצום “פאטור” והציוי איפטר ויבא גם בפועל לזמניהם גם עוגות מצות כי לא חמץ יקראו <strong>פטיר</strong> וחג המצות איד אל פטיר בעבור המנהג לאכול בבוקר רקיקי מצות הנעשה חם מעיסה שנילושה בלי שאור. ומזה במשנתינו אין מפטירין אחר הפסח והבן. </p>
<sup style="color: #2563eb; font-weight: bold;">98</sup> הבדולח שבמקרא יאמרו המפר‘ שהוא המרגלית לבן שנוקבים אותם ותולים בחרוזות הנקרא באיירופית פעריל ובערבי לולו מהם תולדות הים כנודע וכאשר ראיתי פה בעיני שמוציאים ברשת דגים האם שלהם (פעריל מוטער) כמו שתי עריבות ובתוכה נמצא שרץ מים ובתוכו המרגלית או בתוך האם עצמה יש מוציא ריקם ויש מעט ויש הרבה והמזל גורם והוא אינו מין אבן ועל כן לא כתיב <strong>אבן</strong> הבדולח כמו אבן השחם והוא אינו מאבני האפד כמתורגם בלועזית אייראפית ולא בתרגום הערבי להרס“ג שתרגם ”יאקות אחמאר וזמרד ואצפד כחלי ומהא ובהדמאן גזעלי וסבג ושירוזג אזרק ובלור ויסף" והמרגלית (פעריל) (לולו) אינו מאחת מאלה לדברי הכל (אף שהראב"ע אמר על פי' הגאון כאלה שאינו דברי קבלה) ועי’ ברבינו בחיי פ‘ תצוה ובתרגום שה“ש ע”פ ידיו גלילי זהב שהם קרובי’ להרס“ג כי אינו מין אבן כו' וגם אינו מוכשר לפתח עליהם פתוחי חותם ובלי שום ספק כי המרגלית לא היה באבני האפוד. ולא אוכל להבין מ”ש חז“ל ב”ב דקל“ג יוסף בן יועזר היה לו בן כו‘ אזיל נסיב בת גדיל כלילא דינאי מלכא כו’ זבין לה ביניתא קרעה אשכח בה מרגליתא כו‘ אמטי לגבי גזברי כו’ שמוה בתליסרי עליאתא דדינרי דדהבא. ואולי הוא מעשה חדא. ואולם האמת שהמרגלית או מרגניתא הנזכר בכ”מ בתלמוד ומדרשים אינו דוקא שם עצם פרטי להמרגלית המורגל בפי העולם פריל לולו אבל הוא גם שם המין לכל ומין אבן טובה ויקרה וכן תרגם יונתן על מלואת אבן דמרגלא טבאן והאבנים ומרגלייתא. בתרגום שה"ש פ' ידיו תרי עשר מרגליתא ובירושלמי תרגם על ישפה ומרגליתא ולא אבין כי שם הפרטי הוא כפי המורגל פעריל לולו וכמו עבד נוקב מרגלית וזה ודאי לא היה באפד. </p>
<sup style="color: #2563eb; font-weight: bold;">99</sup> ר“ב מטילטולא במסעותיו מזכירה שלא במקומה ואומר שהיו שם יהודים מעטים ומשם מהלך יומים להרי <strong>אֶנוש</strong> עירות וכפרים רבים ויהודים לא מעטים נפוצים שמה כבכל ארץ התימן ור”ב הנז' מזכירה ג“כ שלא במקומה שכתב וז”ל ושם (אלימן) חונים היהודים הנקראים בני ריכב (?) אנוש תימא וצ"ל תימא ראה הלאה בחדרי תימן. </p>
<sup style="color: #2563eb; font-weight: bold;">100</sup> ככה יספר גם ר"ב מטילטולא שהמלך הגדול אל עכאסי שהיה בבגדאת ממשפחת הנביא ונחשב להם כנביא היה מניח כנף בגדו מ החלון ובאים התועים ונושקים בבגדו. </p>
<sup style="color: #2563eb; font-weight: bold;">101</sup> ואפ“ל לענ”ד בריוח יותר שיעקב הריח בגדי יצחק שהוא הנשיקה שאמר קודם וכך שיעורו וגש וישק לו וירח (יעקב) ריח בגדיו (של יצחק) אז ויברכהו ויבא על נכון ויתן לך שהיא תחילת הברכה ואמר (יצחק) ראה! ריח! בני! שהוא צווי הדומה להמקור בגזרת נע"ו אף כי לא מצאנוהו בקל רק הריח בכבד אבל בערבי הצווי ריח בקל וראה הוא מקור כמו ראה דבריך טובים (שמואל ב' ט"ו). </p>
<sup style="color: #2563eb; font-weight: bold;">102</sup> אולי צ"ל..חובת? הערת פ.ב.י. </p>
<sup style="color: #2563eb; font-weight: bold;">103</sup> תוס‘ (מגלה ל"ב) “והשונה בלא זמרה” שהיה רגילין לשנות המשניות בזמרה לפי שהיו שונין אותו על פה ועי"כ הי’ נזכרין יותר. </p>
<sup style="color: #2563eb; font-weight: bold;">104</sup> מרגלא בפומא דרב ספרא משה שפיר קאמרת (סוכה ל"ט) ושם פירש“י ז”ל גדול הדור ובשבת ק“א וחולין צ”ג פי‘ כלומר רבינו בדורו כמשה בדורו ובביצה ל“ח פירש”י ביקרא דמשה קא משתבע ע“כ וכן מצינו בירושלמי דמגלה ע”ב בפסקא מתקינן כהן אחר תחתיו כו’ אמר ר‘ חניי משה! דאינן מיחדין ליה. וכ“ה ביומא ובהוריות וע”ש במפרש שפי’ בשבועה וזה שכ‘ הרמב“ם ז”ל בספר המצוות מ"ע ז’ וז“ל וע”ז הצד תשבע אומתנו בשם משה רבינו זה נכבד שמו כאלו הנשבע נשבע באדון משה או במי ששלחו עי“ש הנה גם הרמב”ם ז“ל דבר בהוה ורגיל בימיו לשבע במשה ועל הדרך שנשבעים עוד היום בתימן כנז”ל אבל המכון בדת משה ונ“ל ועוד מ”ש בנדרים במשנה נודר במוהי וגירסת הרמב“ם שם במשנה במוהא וכן הגי' במשניות וע”ש במפרש והר“ן מביא מהירושלמי שהוא בנדר משה, ואפל' שצ”ל במוסא שכן בערבי וסורא קורין וכותבים למשה מוסא (כידוע) או מוהי הוא כנוי למשה כמו שמואל שבואל וכו' עי"ש במשנה. </p>
<sup style="color: #2563eb; font-weight: bold;">105</sup> ונ“ל מה שאמרו (ברכות פ"ה) ”ההוא יומא אתוספו כמה ספסלי בביהמ“ד” אין הכונה לישיבה כי לא היו יושבים על הכסאות רק על הארץ כידוע בכמה מקומות בש“ס גם אין אנו יודעים כמה תלמידים ישבו על ספסל אחד אבל הכונה על אלו הספסלים הקטנים שמניחים עליהם הספרים שנתוספו בביהמ”ד בעבור שנתרבו התלמידים וספריהם והיו ידוע להם כמה תלמידים יקראו בספר אחד סביב הספסל. </p>
<sup style="color: #2563eb; font-weight: bold;">106</sup> וכן היה מנהג התלמוד שאמרו (ב“ב פ”א) לא יניח נביאים ע"ג תורה וכתובים על נביאים כו' דמשמע שהיו מנהגם להניח הספרים זה על זה. </p>
<sup style="color: #2563eb; font-weight: bold;">107</sup> וכן אמרו בב“ר פ' צ”ה “בני דרום עיניהם כחולות וכוחם יפה לתלמוד תורה ואין להם משום לא תלבש גבר וגו' שכן מנהג המדינה גם בגברים וגם הגוים.” </p>
<sup style="color: #2563eb; font-weight: bold;">108</sup> לדעתי הוא ביסתִרקא הנאמר בב“ק פ”ו ובערבי נקרא מרכַּא שֵם הנגזר מהפעולה “טכה” שהוא הסיבה בערבי והצוי איטכי כי הערבי עושה מהפעולה שם ומהשם פעולה ונ“ל מזה מה * [במקור נדפסה המלה ‘מה’ פעמיים. הערת פ.ב.י.] שאמרו (יבמות ס"ק) ”על מדוכה זו ישב חגי הנביא“ ומה ענין מדוכה זו לכאן? ואפ”ל שצ"ל מדכה זו והיא הכר שהיו מסובים עליה בישיבתם וגם היא תעמוד ימים רבים. </p>
<sup style="color: #2563eb; font-weight: bold;">109</sup> עפי' הסדר הזה יובן כל מעשי הסדר בליל שמורים. </p>
<sup style="color: #2563eb; font-weight: bold;">110</sup> האבן שבדלויה (שבת ק). </p>
<sup style="color: #2563eb; font-weight: bold;">111</sup> תענית כ“ג ע”ב דרי ציבא ומרא אחד כתפא וגלימא אחד כתפא אמר להו טלית שאולה היתה להכי שאלי ולהכי לא שאלי. </p>
<sup style="color: #2563eb; font-weight: bold;">112</sup> שאלוני על מנהגינו בזה אמרתי הנשואות יכסו ראשיהן והבתולות מגולות. תמהו הלא שער באשה ערוה גם להבתולות (אף שזה רק לתורה ולתפלה) ואמרתי להם משנה ערוכה (כתובות פ"ב) סימן לבתולה יוצאת בהינומא וראשה פרועה אמרו אדרבה משם ראיה שרק ביום חתונתן פרעו ראשן להגיד כי בתולות הנה ולא זולת ואינו מוכרח. </p>
<sup style="color: #2563eb; font-weight: bold;">113</sup> שבת פ"ב ר‘ יהודה בר’ אלפאי ערב שבת כו‘ ורוחץ כו’ ומתעטף ויושב בסדינין המצויצין כו'. </p>
<sup style="color: #2563eb; font-weight: bold;">114</sup> את חטאי אני מזכיר היום כי הבאתי עמי ס“ת מכתיבת סופרי תימן וכאשר הגהתיה מצאתי בה השנוים הנז' ועוד (לבד איזה טעות סופר) ותיקנתיה עפ”י ספרים שלנו. ובהיותי אח“כ תשרי תרכ”ה בפאריז ראיתי בבית עקד הספרים של הגביר האדיר החכם הנכבד מו“ה הירץ גינצבורג נ”י העומדת תחת יד ידי“נ הרב החכם המפואר מוהר”ש זאקש ני‘ ספר כ“י יקר להרב המאירי ז”ל <strong>קרית ספר</strong>: שמו על כל דיני ס“ת כתיבתו וקריאתו ומצויין בו כל החסרות ויתרות ופתוחות וסתומות לא הניח דבר קטון וגדול שלא העלה בספר הזה והוא מפליא לעשות מכל אשר לפניו ולאחריו. ואעתיק בזה בקיצור ריש מילין מפרק אחד הנצרך לעניננו וז”ל "והריני כותב כאן כתב שלחו הרב הנזכר (הרמ“ה ז”ל) לחכמי בורגיש שטרחו על זה (בהגהת ס"ת) עם ספר הידוע להלל הזקן שנקרא ביניהם הללויה [היוחסין כ’ וז“ל ”ובשנה ד“א תתקנ”ו בח‘ למנחם הי’ שמד גדול במלכות ליאון ואז הוציאו משם ספר הארבע ועשרים נקרא הביבליא שכתב אותם ר‘ הלל ומשם היו מגיהים כל הספרים ואני ראיתי חלק מהם שנמכרו באפריקא ובזמני הי’ תשע מאות שנה שנכתבו (והיוחסין ה“א ר”נ) והקמחי אמר בחלק הדקדוק בפ‘ למען תזכרו שהחומש היה בטוליטולא] ובספרים ישנים לגאונים הראשונים של רב שרירא ורבינו האיי וכשבאו ספר רבינו משה (הרמב“ם ז”ל) אצלם וראו סדריו בענין זה שלחו לו (להרמ"ה) והשיב להם אחרי המליצות והשבחים כו’ כו‘ וז“ל ועתה אמת אגיד לכם כי כל הספרים אשר הגיעו לידינו מספרי רבינו משה ע”ה בענין הפתוחות והסתומות כולם היו מוטעים טעויות משונות זה מזה מפני דברי הספר שהיו מסותמים והמעתיקים ממנו באו להכריע מדעתם והוסיף כל אחד וגרע כפי הכרע דעתו והשחיתו את הספרים בדברים אשר בדו מלבם ואשר הכריעו מדעתם ואני הוצרכתי לחקור ולדרוש כו’ כו‘ ושלחתי למאסילי’ לחכם המובהק שמואל אבן תיבון הרופא ובקשתי ממנו לשלוח לי נוסח הפרשיות הסתומות והפתוחות מן הספר המועתק מספר הרב שבא עמו למארשילי‘ ושהרב זכרונו לברכה חתם עליו בחתימת ידו וגם זה מן הספר שכתבתי אני שלא בפני אני משה בר’ מיימון הספרדי כן עשה ושלחם אלי בזריזות ומצאתי בפתשגן הכתב כו‘ את כל הדברים אשר הכרעת דעתי כי אמת הי’ כו‘ ושארי הדברים המסותמים לא נתבררו לי מן הספר ההוא עד אשר הוצרכתי לשוב ולחקור ולדרוש כו’ ונתגלו לי שאריתם בעזרת החונן לאדם דעת והנם כתובים בקונטירס הזה השלוח אליכם כו‘ פתוחות וסתומות לא פתוחה ולא סתומה אלא סדורה כ“י וכן כתבתי לכם צורת שירת האזינו בשני סימנים אחד בשמות התיבות שבראש כל שטה ואחד בשמות התיבות שבראש כל שטה האחרון [א”ס והם בששים ושבע שיטין כמו בהתנ“ך כ”י שלי וברמב“ם כ”י הראשונים והארכתי בזה במ"א] אך ענין ויבא משה לא יכולתי להכריע בו דבר ותמה אני אם אינו טעות סופר ואני בספרי לא כתבתי כן אלא כאשר נמצא בכל הספרים הישנים המדוייקים הנמצאים בארצות האלה שהם <strong>ויבא</strong>. <strong>העם. הדברים. לכתבם. אשר. התורה.</strong> כו’ שירת הים כו‘ כו’ מאת המיוסר בתוכחת מוסר לא בשוטים כי אם בעקרבים עד שהוצרך להודיע צערו לרבים אולי יבקשו עליו רחמים מאת בעל הרחמים כותב לידידיו ורעיו מאיר הלוי בר‘ טודרוס“ וכותב עוד שם הרב המאירי ז”ל שבטולטילא הי’ ספר נקרא ספר עזרא וספר אחד שנעתק מספר הרמ“ה הנז' והוגה פעמים רבות בחריצות נפלא ע”י כמה סופרים וחכמים בעיר הנז‘ בטרחה והוצאה מרובה והגיע אח“כ לידו עם כל העדיות של המגיהים והסופרים ועל פיו כתב בספרו זה קרית ספר כל מלה חסרה ויתירה פתוחות וסתומות בשנת גלות צרפת היא שנת חמשת אלפים וששים ושש לבריאת העולם עכ”ל והנה מצאתי ראיתי בזה הקרית ספר כפי הכתוב בספרי תימן (ראה למעלה במצרים שהארכתי בכל פרטיהם) ובחינם מחקתי ותקנתי ואם ראיתיו קודם לא נגעתי בה יד והוא רחום יכפר עון. וכן הם רוב השינוים שמצא החכם מו“ח בת”ש שבקראקא אשר הבאתי למעלה ע"ש. ומה נענה על השינוים הרבים שנמצא בספרים קדמונים מאד ובפרט בספר הללויה הנז’ אשר למוזר הם בעינינו. ואם נבא להגיה יהיה זה כותב וזה מוחק. ופליאה גדולה ראיתי בחומש כ“י ישן נושן מאד אצל הקראים באלקאהרא על הפסוק (כי תבא כ"ד ט') בנים אשר יולדו להם דור שלישי יבא להם בקהל ה' כתוב בצדו על הגליון בזה”ל בבבלי מתוקן יבא <strong>לכם</strong> ולפי הנראה שכן יותר נכון אל הפשט. וכן כתוב (יהושע כ“ג כ”ב) ובאתם בהם והם בכם. ומפורש יותר (איכה א‘ י’) אשר צויתה לא יבאו בקהל לך ואם אנחנו נמצא ס“ת אשר נכתב בה <strong>לכם</strong> הלא נפסלוה בודאי ונתן להם. ומה יעשו הבבליים ההם בס”ת הכתובה <strong>להם</strong> ויתקנו <strong>לכם</strong>? ועל כן יפה אמרו קדמונים יד להגה' תקצץ אם אך נמצא כן בספרי קדמונים כי מאן ספין להכריע. </p>
<sup style="color: #2563eb; font-weight: bold;">115</sup> במקור המלה ‘מאמר’ נדפסה פעמיים. הערת פ.ב.י. </p>
<sup style="color: #2563eb; font-weight: bold;">116</sup> ואמנם אל תטעה אם ראית בפי‘ ר“ה להרמב”ם ז“ל אשר יצא לאור זה מקרוב במ”ע הלבנון בקמ“ר פאריז ושם כתוב בזה”ל העתק מכתיבת אדוננו הנגיד רבינו דוד נין רבינו משה… רבינו משה נולד לאביו רבינו מיימון ז“ל בחדש ניסן יום י”ד שנת א’ ת‘ מ’ ו‘ לשטרות והיה ליצירה ארבעת אלפים ושמונה מאות ותשעים ושלש ונפטר מן העוה“ז וזכה לחיי העוה”ב בשנת אתקי"ו לשטרות בליל שני בשבת עשרים לחדש טבת ואבי כו’ אשר לפי זה יהי תחלת מנין השטרות מג“א תמ”ח כהצ“ד דהא ודאי בדותא או טעותא. כי אותה השנה אתמ”ו שנולד בה הי‘ ד’ אלפים תתצ“ה ליצירה. אבל באמת הוא תוספת מאיזה מעתיק אחרון שהרי החכם האדומי המדקדק הדק היטיב המ”ע פכ“ה מביא ג”כ דברים אלה שראה בספרי הרמ“ע מפאנו ז”ל ובדיוק יותר בזה“ל. ”רבינו משה ע“ה בעל ספר זה נולד אתצ”ו לשטרות ונפטר אתקס“ו לשטרות ואני דוד בן בנו של הרב זקני ר”מ נולדתי לאבי במצרים אתקל“ד” עכ“ד הנה עיניכם הרואות שלא נזכר כאן שנות היצירה כלל ובנו ונכדו עדים שגם אצלם לא נזכר שנות הבריאה ועד נאמן יותר ממאה עדים שטעות הוא כי אם הוסיף שני חייו שבעים שנה על ד' אלפים תתצ”ג שכתב המעתיק יהיה פטירתו שנת ד“א תתקס”ג ליצירה ובאותו שנה לא היה כ‘ טבת יום פטירתו ביום שני בשבת ככתוב מפורש כי הקביעות של ד“א תתקס”ג היה סימן <strong>בש"ה</strong> ור"ח טבת הי’ יום ז‘ א’ והיה כ“ט טבת ביום השבת אבל שנת ד”א תתקס“ה היה הקביעות סי' **הש”א** והיה ר“ח טבת יום ג‘ ד’ והיה עשרים בטבת יום ב' בשבוע ככתוב נמצינו למדים באמת ברור בעליל שהרמב”ם ז“ל נולד ד”א תתצ“ה ליצירה והי' לשטרות אלף תמ”ו צא וחשוב ותמצא נכון ובודאי אחד מעתיק מאוחר רצה לפרש ולהודיע מתי נולד הרמב“ם ז”ל לחשבון שנות היצירה הרגיל בזמנו שמנין השטרות כבר נשכח וחשב לאחור משנת ג“א תמ”ח כהרב בצ“ד וטעה בשתי שנים ואדרבה מכאן ראיה שגם רבנו דוד הנגיד התחיל מנין השטרות מג”א ת“ן כזקנו הר”מ ז"ל. </p>
<sup style="color: #2563eb; font-weight: bold;">117</sup> מלשון רדיפה כי דלקת אחרי </p>
<sup style="color: #2563eb; font-weight: bold;">118</sup> מלשון שריפה והדלקה. </p>
<sup style="color: #2563eb; font-weight: bold;">119</sup> הראשון מלשון שריפה אשר קלם מלך בבל באש (ירמי' כט) והשני מלשון חרפה וכח מקלה אביו ואמו (כי תבא). </p>
<sup style="color: #2563eb; font-weight: bold;">120</sup> הראשון מלשון מאסר ובית כלא והשני מלשון בושה כבקרא תהליים. </p>
<sup style="color: #2563eb; font-weight: bold;">121</sup> הראשון מלש‘ אלם ושתיקה נאלמתי דומיה והשני מלשון אסור ונאגד כמו מאלמים אלומים או מלשון שכול ואלמון ישעי’ מ"ט כי לא אלמן ישראל (ירמי' נ"א). </p>
<sup style="color: #2563eb; font-weight: bold;">122</sup> מלשון אונים ועצמה. </p>
<sup style="color: #2563eb; font-weight: bold;">123</sup> הכבידו עול שלהם עד עולם. </p>
<sup style="color: #2563eb; font-weight: bold;">124</sup> העבידו עם כולם עד לכלותם. </p>
<sup style="color: #2563eb; font-weight: bold;">125</sup> הראשון מלשון תחק כמו גבר אלם בתלמוד [ולדעתי גם במקרא פלוני אלמוני גבר אלם מקום פלוני אלמוני מקום חזק להסתר שמה] והשני מלשון אולם השער ואולי משורש אחד יצאו. </p>
<sup style="color: #2563eb; font-weight: bold;">126</sup> ממני יפשיטם התכשיטים וילבשם. </p>
<sup style="color: #2563eb; font-weight: bold;">127</sup> אולי זאת היא חימא שכתב ר“ב בעל המסעות לראש ממשלה להיהודים שבתימן (שבא) ור' חנן הנשיא המושל עליהם. ועיר טילימאם שכתב שם היא ג”כ אולי היא עיר חילי אשר עוד תראה הלאה וראש המדינה תנאי היא עיר תינאים שתראה עוד. ובכלל כל דבריו שם מתמיהים ומפליאים ונגד המציאות. כי לא כתב רק מפי השמועה או מה שהי‘ לפני ת“ר שנה לפניו. כי כן שמעתי שם גם אני שלפני נביא הישמעאלים היה להם כן וכן. תראו עוד הלאה באורך. אבל בזמן הר”ב הנז’ שהי‘ בשנות ד“א תתק”ל בזמן הרמב“ם ז”ל כבר היו מועטים ובשפל המצב כאשר היום. ור"ב הנז’ עוד הרחיק את הערים ובלבל האומות וערבב את המדינות והדרכים והגזים מאד בדברים שאין להם שחר. שארי לי' מארי. </p>
<sup style="color: #2563eb; font-weight: bold;">128</sup> ראה למעלה אצל חימא בהערה. </p>
<sup style="color: #2563eb; font-weight: bold;">129</sup> ב“ב פ”א אמר להם ערוקו כו' פקע כלילא. </p>
<sup style="color: #2563eb; font-weight: bold;">130</sup> אהל־צל הזה מנהג קדום הוא גם אצל המלכים הקדמונים והיא להם לאות עטרת־מלך כאשר נמצא על מטבעות עתיקות. וכן יש בידי מטבע של אגריפס המלך משנת שש למלכותו ועליה מצד אחד דמות שלשה שבלים (לסימן ברכת הארץ בתבואה) ומצד השני דמות אהל־צל כתבנית אשר ראית למעלה ושמו ושנת מלכותו למטה סביב והוא לסימן טוב כי המלך מגן ומחסה לעמו. וכן בהלוחות נחושת שיש להיהודים בק“ק קונין במלבר הינדי‘ שנתן המלך שירא פרימאל ליוסף רבן בשנת ד’ אלפים קל”ט לב“ע אשר כתוב שם חפשיות וחירות הרבה ליוסף רבן והיהודים שעמו ולמשול בעמים שונים והי' כמו נסיך מלך ראיתי שם אחת מאותות הכבוד ”מגדול הפורח צל (דאמאן בלשונם) חצוצרה תוף שמכה בשני עצים כו'“. פרטי הדברים עוד תראו אי”ה בבואכם עמי לארץ הודו לק"ק קונין. </p>
<sup style="color: #2563eb; font-weight: bold;">131</sup> כל השבעה ועשרים שירים האלה מן “לי צביה על מה עד שם ה' קורים” כמעט דרך אחד להם שהם בנוים מארבעה טורים דלת וסוגר. בשלשה טורים הראשונים בכל בית הברה שוה הדלתות לבד והסוגרים לבד. והטור הרביעי הדלת והסוגר דרך אחרת להנה. בתשעה שירים הראשונים הדלתות ינעלו בהברת מה והסוגרים יסגרו בריש לבד וכאן חרש המשורר בשור וחמור כמו בחר תאר שחר יושר כו‘ ובחמשה שירים אחריהם הדלתות בקוף לבד והסוגרים בד"י כמו דופק מרחוק משתוקק המתוק כו’. וכן יתר השירים האלה מור, עובר, סוכר, והוא לא נשמר בטור הרביעי כי רצה לחבר כולם יחד בסופם. ואולי הוא כן דרך שירי הערבים אשר בדרכיהם הלך בכל השירים אף כי שירי קדש הם וכולם סודות ורמזים ולא בא עוד מהם בגבולינו. וכן אלה הבתים אחריהם. </p>
<sup style="color: #2563eb; font-weight: bold;">132</sup> ומה תתפלא אחי? על בני דורות ראשונים בארצות הקדם המספרים שמועות כאלה לך נא עמי ארץ צרפת ראש חכמת תבל. ואקחך עיר ליאון המעטירה אשר גם שם הוגד לי שמועה כזה וגדול מזה. עש“ק פ' שופטים התרכ”ד לעת ערב באתי ליאונה ושבתי בה יום השבת וספרו לי זקני העיר (בדברי על חכמי ליאון בימים מלפנים וגלותה ושלותה היום) אשר מצד השני מהעיר מעבר הנהר סאנא יש רחוב אחת נקראת רחוב היהודים ועדיין נמצא על הקירות ועל השערים אותיות עבריות בלשון הק‘. להגדתם זאת מלאו מתני כוסף וחשק לרוץ קל מהרה לראות הדבר הגדול יקר וקדוש הזה בעיני (ואם הם לא התפעלו מזה) כי עכ“פ הוא ישן נושן כשבע מאות שנה. בידענו שגלות ליאון היה בערך דתתקנ”ו. וביקשתי איש להראני הרחוב הקדוש לי הזה ואתבונן על המראה הגדול הכתב והמכתב אשר לא ישקל בדולח מחירם ולא מצאתי והייתי להם לצחוק כי לא יבינו; עד שהחזן השני אחר העתרת הפצרות הלך עמי לחנות גוי מכירו ובקשו שיכתוב לי בצרפת שם הרחוב ודרך הגשר. והלכתי לדרוש בזה וקרוב הוא עברתי גשר הנהר ובאתי בקצה העיר לרגלי ההר ושם רחוב נקרא כן ונכתב בצדי הרחוב כמנהג (rue de swife) והרחוב חדש ובנינים עתיקים אין כי לא יעמדו שם ימים רבים כאלה. ואפי’ אות אחת בעברי לא ראיתי ולא מצאתי אחרי עברי הרחוב חמשה פעמים הנה והנה. וכשחזרתי ואמרתי להם אין כל ואין כתב אמרו גם הם עיניהם לא ראו כי המה חדשים נתישבו פה רק יודעים מפי השמועה. אח"כ ראיתי בהרבה עירות בצרפת רחובות שנקראו כן. כי באמת לפנים קודם השמדות הידועות ישבו היהודים ברחובות האלה לבדם כמנהגם אז. </p>
<sup style="color: #2563eb; font-weight: bold;">133</sup> והנה אם יש רגלים לקבלתם זאת לבי אומר לי שהם משבט שמעון כי כתוב (דבהי“א ד' מ”ב) אלה הבאים (משבט יהודה) בשמות נשיאים וגו‘ וילכו למבוא גדר עד למזרח הגיא וימצאו מרעה שמן וגו’ בימי חזקיהו מלך יהודה וגו‘ ומהם מן בני שמעון הלכו להר שעיר אנשים וגו’ ויכו את שארית הפליטה לעמלק וישבו שם עד היום הזה. וזאת היתה בימי חזקיה המלך כמאה ועשר שנים לפני גלות ירושלים כעשרים שנה אחרי גלות שומרון. והם לא גלו עם עשרת השבטים כי נחלת שמעון היתה בתוך יהודה ובנימין. (בימי המלך החסיד חזקיהו עוד היתה התורה והמצוה נפרץ בישראל והחזיקו בה בכל עוז ככתוב על ספרי הנביאים ובדחז"ל שהיו דור דעה ואלה שיצאו אז לשאר ארצות תורת ה' היתה אתם ורוח יראתו לא נמר מהם ואחזוה בתוכם עד היום הזה) הנה העיד עליהם עזרא הסופר כהן הראש כותב דבה“י אלה שבימיו עוד ישבו שם וידוע לכל יודע בגלילות הארץ שארץ תימן הזאת היא אצל הר שעיר וארץ אדום אצל הים סוף ארץ הרים וגבעות וסיני ופארן ותימן הם שכנים מקרא מלא בירמי' מ”ט “לכן שמעו עצת ה‘ אשר יעץ אל אדם ומחשבותיו אשר חשב אל יושבי תימן וגו’ ביום סוף נשמע קולם” ובנבואת עובדי‘ שוכני בחגוי סלע וגו’ ותבונה מהר עשו וחתו גבוריך תימן וגו‘ ועלו מושיעים בהר ציון לשפוט את הר עשו“ (ע“ש בפי' הרדי”א) ובזאת הברכה ”ה’ מסיני בא וזרח משעיר למו הופיע מהר פארן“ וסמכנו לנבואת חבקוק ”אלוק מתימן יבא וקדוש מהר פארן“ וזה שמה עד היום בכל הלשונות תימן יאמאן ולמעלה בנידא הודעתיך שבארץ ההיא חאגאג אצל תימן ישבו בהם לפנים משבטי ישראל רבים ונביא הישמעאלים הכריתם והבריחם משם על כן לא רחוק לאמר שהרבה מבני יהודה ובנימין ושמעון שברחו מחרב הכשדים (גם לעמון) באו אל אחיהם אלה בדרך הזה הקרובה ונספחו עמהם והתנחלו בתוכם עוד להלאה וגם בזמן בית שני ידענו מהיוסיפון שהיו יהודים רבים וגבורים בארץ הזאת אשר יושבי ירושלים במלחמותיהם קוו עליהם לעשרה על כן לא נוכל לדחות קבלתם זאת שתוכל להיות נאמנה כולה או מקצתה [והנה בהיותי חורף תרכ”ה בפאריז הראני ידי“נ החכם המפורסם מוהר”ש זאקס נ“י בבכה”ע תקפ“ד מאמר ארוך מהרה”ג החוקר רש“ל רפאפארט ני‘ אשר העיר ודבר ובחכמתו וחקירתו על אדות יהודי חבר וזכר גם משבט שמעון שכתבתי בזה. והנה רוב חקירותיו שמה נוסדו על יסוד נופל מספורים שונים וזרים ומסעות ר’ בנימין אשר כבר כתבתי שאין להם שורש וענף ולמה זה הבל איגע לבלות זמן וניר לסתור ולבנות ומאשר ידעתי ברור כבר כתבתי למעלה בנידא] ובמד”ר פ‘ נשא י“ג ”עורי צפון כו’ רוח הדרום אומרת אני מביא גלות תימן וגלות להגרה (הגרי) וכל הדרום ורוח צפון אומרת אני מביא גלות צפון כו‘ לקיים מה שנאמ’ אומר לצפון חני ולתימן אל תכלאי, הנה גלות הגרי הם הערב בני הגר אשר במדינת חאגאג סביב מיכה ששם הבאר לחי רואי והם מהגראים שבדהי"א וגלות תימן והדרום הם אלה בני תימן עד היום. </p>
<sup style="color: #2563eb; font-weight: bold;">134</sup> כשר ידעתם שעיר צנעא הוא אוזל שבמקרא. </p>
<sup style="color: #2563eb; font-weight: bold;">135</sup> והדורם שבמקרא הוא עיר דמאר יומים דרומית לצנעא כאשר תרגם הרס“ג ז”ל. </p>
<sup style="color: #2563eb; font-weight: bold;">136</sup> קודם פסח גלו. </p>
<sup style="color: #2563eb; font-weight: bold;">137</sup> כראותי המנהג הבנתי מליצת הנביא (ישעיה כ“ב כ”ב) ונתתי מפתח בית דוד על שכמו וגו' שהוא אות לנגיד על האוצרות. </p>
<sup style="color: #2563eb; font-weight: bold;">138</sup> ובזה הבנתי המשנה (כלים פי"ד ח') מפתח של ארכובה שנשבר מתוך ארכובתו טהור ר“י מטמא שהוא פותח בו מבפנים ושל גם שנשבר מתוך נומו טהור. היו בו חפין ונקבין טמא נטלו חפץ טמא מפני נקבין כו'. ועיין שם בפיירש הרב ותוספות יום טוב וקשה להבין. ובראותינו המנעול והמפתח בעינינו נבין מהרה שיש מאלה המפתחות עשויות כמו גם (שהוא כמו כף פשוטה) ומהם ששתי הצלעות נכפלות והכפפות זע”ז ע“י מסמר המדבקן וברצותו לפתוח מבחוץ פושט צלע מחברתה ונפשט הגם (כף) ומכניס צלע האחת אשר בה המסמרים בחלל כף המנעול וצלע השנית בידו למושכו מחלל הקיר כמ' וכשהמפתח על כתפו או בחגורתו נופל שתי הצלעות זע”ז והוא מפתח של ארכובה. שפעמים פושט ופעמים כופל כארכובת בע“ח. ולפיכך כשנשבר צלע האחת שבידו מטמא ר”י שעדיין ראוי למלאכתו לפתוח בו כשבע“הב עומד בפנים כי גם בתחלה לפעמים היה מכופל ונראה כצלע אחת ות”ק מטמא שאינו עושה עוד מעין מלאכתו הראשונה לפתוח בו גם מבחוץ. אבל העשוי כמין גם ואינו נכפל לעולם ותמיד היא בעלת שתי צלעות ונשבר מתוך גמו (כצ"ל לא גומו) בזה אפילו ר"י מטהר שאינו עוד כלי למעשהו. </p>
<sup style="color: #2563eb; font-weight: bold;">139</sup> אשר מזה והגבלים (מלכים א‘ ה’ י"ח) יושבי ההרים וכן זקני גבל (יחזקאל כ"ז ט'). </p>
<sup style="color: #2563eb; font-weight: bold;">140</sup> “מכ” לאחר מו: כך במקור – הערת פרויקט בן־יהודה. </p>
<sup style="color: #2563eb; font-weight: bold;">141</sup> “מד” כך במקור – הערת פב"י. </p>
<sup style="color: #2563eb; font-weight: bold;">142</sup> מלשון שלחיך פרדס. </p>