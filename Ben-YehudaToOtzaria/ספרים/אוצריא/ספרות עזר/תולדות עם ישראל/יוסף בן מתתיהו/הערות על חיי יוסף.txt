<h1>הערות על חיי יוסף</h1>
<sup style="color: #2563eb; font-weight: bold;">1</sup> Photius Bibl. Cod. 33. </p>
<sup style="color: #2563eb; font-weight: bold;">2</sup> ראה את מאמרי: אמנות התאור של יוסיפוס פלויוס ב«סנה» א, 467 וכו' (ורשה תרפ"ט). </p>
<sup style="color: #2563eb; font-weight: bold;">3</sup> .(Philadelphia 1926) עמ' Norman Bentvich: Josephus 123 </p>
<sup style="color: #2563eb; font-weight: bold;">4</sup> (Breslau 1877) A Baerwald, Josephus in Galliäa. במקומות שונים. </p>
<sup style="color: #2563eb; font-weight: bold;">5</sup> A. Luther, Josephus und Justus von Tiberias (Halle 1910). </p>
<sup style="color: #2563eb; font-weight: bold;">6</sup> במקור מתחיל הספר במלים: <strong>ואשר לי הנני לא בן בלי שם</strong> וכו‘ (έμοί δέ), אשר בהן מתחבר הספר «חיי יוסף» (Vita Josephi) עם הספר «קדמוניות» של יוסף בן מתתיהו, שכן «חיי יוסף» משמש רק תוספת ל«קדמוניות». ראה H. Luther בספרו Josephus und Justus von Tiberias עמ’ 60.</p> <p>בספר «קדמות היהודים» (נגד אפיון) א, ז מבאר הסופר את ענין יחוסם של הכהנים, כי יסודו בטהרת הגזע (εύγένεια). «מימות עולם שמו אבותינו לב, לבל יתערב גזע הכהנים באחרים, רק ישאר בטהרתו», לשם זה חקקו דיני נשואים שונים אשר «הכהנים נזהרים בהם לכל דקדוקיהם». </p>
<sup style="color: #2563eb; font-weight: bold;">7</sup> <strong>המשמר הראשון</strong> היה משמר יהויריב, אשר ממנו יצאו החשמונאים (חשמונאים ספר א, ב, א). אמנם מכאן אין ראיה, שיוסף היה באמת מן המשמר הזה (כמו שמחליט למשל אברהם גייגער בספרו Urschrift und Uebersetzungen der Bibel עמ' 204 וכעת בנטביטש בספרו על יוסיפוס ועוד אחרים), כי לו היה הדבר כך לא היה יוסף נמנע מלהזכיר זאת בפירוש. במלים מ«המשמר הראשון» יש לראות רק התפארות המחבר ולא יותר. </p>
<sup style="color: #2563eb; font-weight: bold;">8</sup> <strong>המגמגם</strong>. כנויים כאלה, מהם יוניים, כמו כאן: ψελλός (הכנוי הזה נמצא גם במדרש ויקרא רבה: «והיו קוראין אותו <strong>פסילוס</strong>») ומהם ארמיים (למשל «חגירא», חגר, ב«מלחמת היהודים» ה, י“א ט”ו) היו שכיחים בין היהודים בימי הבית השני. </p>
<sup style="color: #2563eb; font-weight: bold;">9</sup> <strong>עיפא</strong>. משמעות הכנוי הזה לא נודעה. המלה היא כנראה משובשת, מכאן חלופי הגרסאות (עיין הוצאת ניזֶה). </p>
<sup style="color: #2563eb; font-weight: bold;">10</sup> <strong>בשנה הראשונה</strong> וכו‘. ובכן נולד בשנת 37/38 לפני הספירה הרגילה. לפנינו – לפי לקיר (R. Laqeur, Der jϋdische Historiker Flavius Josephus) עמ’ 245 – התאריך היחידי אצל יוסף ב“מ אשר אין להטיל ספק באמתותו… – בשלשלת היוחסין כמו שהיא מתוארת כאן יש קושי גדול מפאת הכרונולוגיה. את הדבר הרגיש כבר שירר ( E. Schϋrer, Geschichte des jϋdischen Volkes I 4, 77). ד”ר קלוזנר ב«היסטוריה ישראלית» חלק ד‘, מהדורה ב’, עמ' 134 מתאמץ לישבו בדוחק. על כל פנים ברור הדבר, שדעת המערערים על יחוסו של יוסף (סוף פרק זה) לא היתה חסרה יסוד. </p>
<sup style="color: #2563eb; font-weight: bold;">11</sup> מגלות יוחסין ידועות לנו מן התלמוד ונזכרות גם בספר «נגד אפיון» (במקום המובא לעיל). זהו «כתב המתיחשים» הנזכר בעזרא ב‘, ס"ב ונחמיה ז’, ס"ד.</p> <p>בפרק הזה שוררת המגמה להראות את רום משפחת יוסף, וביחוד את מוצאו מזרע כהנים מיוחסים. העובדה הזאת היא חשובה מאד בעיני יוסף הסופר. כלפי הסופרים המתחרים בו, כיוסטוס, אשר גם הוא כתב דברי ימי היהודים, מדגיש יוסף, כי הנהו מגזע הכהונה ולכן גדול כוחו בידיעת כתבי הקדש של היהודים ומסרתם. קשה להבין על יסוד הגיניאלוגיה שלפנינו, כיצד היה יוסף מגזע מלכים <strong>מצד אמו</strong>. בקושיא זו מתחבט הלשר ( Hϋlscher, Pauly־Wissowa Real־Encyclopädie der classischen Altertumswissenschaft IX. 1935) ואינו מוצא פתרון. </p>
<sup style="color: #2563eb; font-weight: bold;">12</sup> פרטים מחיי אבות יוסף ואחיו מתתיהו נמצאים במה“י, ה', י”ג, א, ג ולהלן פרקים מ“א וע”ה. </p>
<sup style="color: #2563eb; font-weight: bold;">13</sup> <strong>בהיותי עוד ילד כמעט</strong>. יוסף מפריז בשבח עצמו בספרו, שהתבגר ברוחו לפני זמנו. דומה לזה הוא הספור באבנגליון (לוקס ב, מ"ד וכו') ע"ד ישו הנוצרי, שכבר בילדותו הראה סימני גאוניות. השוה: Max Krenkel, Josephus und Lucas (Leipzig 1894) עמ‘ 76 וכו’.</p> <p><strong>והכהנים הגדולים</strong>. יוסף משתמש ברבוי לסמן את המיוחסים מזרע הכהנים, ולא כהנים גדולים ממש. הוראה זו יש למלה «כהן גדול» גם באבות דר"נ, הוצאת שכטר, עמ' 56. ראה: Schlatter, Jochanan ben Zakkai 27, 2.</p> <p>גם במקומות אחרים (וביחוד בקדמ' כ י"ב, א) רגיל המחבר להדגיש את עוצם ידיעותיו בתורת עמו. ובאמת היו הידיעות הללו לקויות מאד, ומכאן השגיאות הרבות אפילו ביחס לספורי המקרא. ראה למשל מה"י ד, ט, ז. למקום הזה מעיר שמחוני בצדק: «ניכר פה חסרון ידיעות מדויקות בספורי התורה». גם נורמן בנטביטש בספרו Josephus עמ' 39 אומר, שהמחבר «אינו מצטיין בידיעות מרובות, לא בהלכה ולא באגדה». – בנוגע להשכלתו היונית קשה לקבוע מסמרות, כי המחבר מודה בעצמו, שהשתמש בעזרת יונים בחברו את ספריו הכתובים יונית (נגד אפיון א, ט). על כל פנים היתה הברתו היונית ברברית עד סוף ימיו (קדמוניות כ, כ"א, א). </p>
<sup style="color: #2563eb; font-weight: bold;">14</sup> מה“י ב, ח, ב – י”ד וקדמ' י"ח, א, א־ד. בקדמוניות חושב המחבר את הקנאים ככתה רביעית. </p>
<sup style="color: #2563eb; font-weight: bold;">15</sup> <strong>טובל במים קרים</strong>. הטבילות המרובות היו מיוחדות לאסיים, אשר לדעת חכמים אחדים הם הם «טובלי שחרית» הנזכרים בתלמוד. אמנם <strong>בנוס</strong> בעצמו לא היה כנראה אסי, כי כאן מסופר שיוסף עבר מן האסיים אליו. ובכן היה בנוס מתבודד במדבר וקרוב ברוחו לדת האסיים. על בנוס בקשר עם תנועת הטבילה בימי בית שני ראה: 69, Brandt, Die jϋdischen Baptismen (Giessen 1910). על המושג άγνεία (פרישות, טהרה) אצל יוסף ב"מ ראה קלוזנר, ישו הנוצרי (ירושלים תרפ"ב) עמ' 250. </p>
<sup style="color: #2563eb; font-weight: bold;">16</sup> <strong>בהיותי בן תשע עשרה</strong> וכו'. החשבון אינו מדויק, כי בן שש־עשרה שנה היה יוסף כאשר התחיל להתענין בכתות (ע' י"ט), שלש שנים שהה אצל בנוס; מתי הכיר את הכתות עצמן? ראה הֶלשֶר (כלעיל) 1396.</p> <p><strong>הדומה לכת הסטואים</strong>. גם ב«קדמוניות» מסמן המחבר את המפלגות היהודיות ככתות פילוסופיות. הקנאים הם «פילוסופיה רביעית» והאסיים דומים אל הפתגוריים היונים (קדמ' ט"ו, י, ד). המחבר חפץ בזה לשבר את אוזן הקורא היוני והרומי ולקרב את הדברים להשגתם. גם המגמה הסניגורית של המחבר הביאה אותו לידי תאור זה העלול להגדיל את כבוד היהדות בעיני הנכרים. המגמה הזאת הובלטה ביחוד ב«קדמוניות». אפילו אבות האומה הישראלית בעבר הרחוק מדברים ופועלים כאן כפילוסופים יוניים. </p>
<sup style="color: #2563eb; font-weight: bold;">17</sup> <strong>פליכס</strong> היה מפקח (procurator) ביהודה משנת 63 עד 61. יוסף נסע איפוא לרומי בשנת 63/64 בהיתו בן עשרים ושש שנה, היינו: בשנה הראשונה לשלטון המפקח גסיוס פלורוס. פליכס עשה ביהודה מעשי זדון ורשע בסמכו על כח פַּללַס אחיו, העבד המשוחרר אשר היה ראש יועצי הקיסר קלודיוס ומפניו חרדו אצילי רומי. על רשעת פליכס מעיד גם טציטוס הרומי באמרו, «כי פליכס נשען על כח כזה ויכול לעשות את כל הפשעים מבלי לירוא מעונש" (54 Annales XII,). </p>
<sup style="color: #2563eb; font-weight: bold;">18</sup> <strong>אליטירוס</strong> משחק בהצגת המימוס (μιμολογος) היה חביב על הקיסר נירון, כי הוא בעצמו היה רגיל לשחק על הבימה ולקבל זרי נצחון בבתי החזיון.</p> <p><strong>פופיאה</strong>, אהובת נירון, ולאחרונה קיסרית, היתה אשה פרוצה אשר כל מוסר זר לה, אבל הראתה חבה ליהדות, ויוסף הסופר מכנה אותה בשם “חסודה” (θεοσεβής, קדמ' כ, ח, י"א). </p>
<sup style="color: #2563eb; font-weight: bold;">19</sup> יוסף שב איפוא בראשית השנה 66, אמור מכאן, שיוסף עשה ברומי כשנתים ימים. במשך הזמן הזה הכיר את חוסן ממשלת רומי, את הסדר הנפלא בצבא הרומי ואת המשמעת השולטת בו. את רגש הכבוד אשר רכש הסופר לרומי מן ההעת ההיא מביע הוא בנאום אשר שם בפי המלך אגריפס במה“י ב, ט”ז, ד. </p>
<sup style="color: #2563eb; font-weight: bold;">20</sup> כיתר הסופרים ההלניסטיים רגיל גם יוסף להדגיש את ערך <strong>המזל</strong> (τύχη, fatum) בחיי העמים. בנאום הנזכר של המלך אגריפס מודגש פעמים אחדות טוב־מזל הרומים. ראה את מאמרי «אמנות התאור אצל יוסיפוס פלויוס» בכה"ע «סנה» א‘ עמ’ 449 וכו'. </p>
<sup style="color: #2563eb; font-weight: bold;">21</sup> <strong>המצודה אנטוניה</strong>, אשר בנה הורדוס וקראה בשם ה־triumvir אנטוניוס, נפלה בידי הקנאים בי“ז באב ג”א תתכ“ו (66). ראה מה”י ב, י"ז, ז'. למאורע הזה היה ערך של סמל, ובצדק משוים אותו לכבוש הבסטיליה בימי המהפכה הצרפתית. – <strong>בית המקדש</strong> היה בידי המתונים מסיעתו של אלעזר בן חנניה (ראה את ההערה הקרובה), ולכן יכול יוסף להסתתר שם. </p>
<sup style="color: #2563eb; font-weight: bold;">22</sup> <strong>מנחם הסיקרי</strong> הצטיין בקיצוניותו ובאכזריותו כלפי מתנגדיו הקנאים המתונים. לבסוף נהרג בידי אנשי אלעזר בן חנניה בהר הבית (מה“י ב, י”ז, ט) זמן מצער אחרי יום ששי בחודש אלול (ראה שם ח') של השנה הנזכרה. </p>
<sup style="color: #2563eb; font-weight: bold;">23</sup> <strong>קסטיוס גלוס</strong> (Cestius Gallus) היה נציב סוריה משנת 63. על נציבי סוריה היה החוב לשלוח צבא ליהודה בעת הצורך, ביחוד במקרי פרעות ומהומות, כאשר המפקח ביהודה לא עצר כוח להשליט את הסדר. ראה מומסן 509 V. Roem. Gesch.. מכיון שהמפקח גסיוס פלורוס לא הצליח להתגבר על המורדים, היה הדבר מובן מאליו, שקסטיוס יבוא לדכא את המרד. </p>
<sup style="color: #2563eb; font-weight: bold;">24</sup> קסטיוס בא על ירושלים בחודש תשרי ג“א תתכ”ז (66–67) ובחשון ניגף לפני היהודים ונאלץ לעזוב את מצור ירושלים, ולאחרונה גם את ארץ יהודה (מה“י ב, י”ח, ט–י"ט, ט). </p>
<sup style="color: #2563eb; font-weight: bold;">25</sup> המאורעות <strong>בבית שאן</strong> מסופרים בסה“י ב, י”ח, ג. </p>
<sup style="color: #2563eb; font-weight: bold;">26</sup> על רצח היהודים <strong>בדמשק</strong> מה"י ב, כ, ב. </p>
<sup style="color: #2563eb; font-weight: bold;">27</sup> <strong>בתוקף המאורעות</strong>. אמנם מעשי־זדון הסורים היו תוצאות המרד ולא סבתו, אלא שהסורים גרמו, שהמרד נהפך למלחמה. והרבה מרודפי השלום נאלצו לתפוש נשק בידיהם, מתחלה רק נגד הסורים, ולבסוף נגררו ממילא אחרי תנועת החרות להלחם ברומים המגינים על הסורים. אפשר שהמחבר לא דקדק בלשונו והתכון גם אל טבח היהודים אשר ערכו הנכרים בקיסריה (מה“י ב, י”ח, א). המאורע הזה היה הסבה הישרה של המלחמה. </p>
<sup style="color: #2563eb; font-weight: bold;">28</sup> <strong>וכך היה</strong> וכו'. כאשר גברה יד הקנאים אשר ה«אדומים» באו לעזרתם עשו שפטים גדולים באצילי העם המתונים, והרבה מרמי־היחש נהרגו (מה"י ב, ה). </p>
<sup style="color: #2563eb; font-weight: bold;">29</sup> בנוגע <strong>לשמות הצירים</strong> יש ערבוביה אצל הסופר, כי בספרנו נקובים בשמות הצירים אשר באו עם יוסף אל הגליל והם: יעזר ויהודה, וגם שמות הצירים אשר נשלחו מירושלים לקחת את השלטון מיד יוסף והם: יונתן, חנניה, יעזר ושמעון (פרק י"ט) ובמה"י הראשונים אינם נזכרים כלל, ושמות האחרונים: יעזר בן נומיקוס, חנניה בן צדוק ושמעון ויהודה בני יונתן (מה“י ב, כ”א ז). כנראה יש לקרוא במקום האחרון: Σίμcονα χαι Γοναůην והשם יהודה נכנס מ«חיי יוסף», כי שם נמצא אותו השם במלאכות הראשונה.</p> <p>החוקר לקיר (Laqueur) בספרו Der jued. Historiker Fl. J. עמ' 104 והלאה מחליט, כי יוסף נשלח באמת אל הגליל רק לבער את השודדים (ראה גם להלן פרק י"ד) ולהשכין את המנוחה בארץ ולא לשם מלחמה ברומים כמו שמסופר במה“י (שם). אחת מראיותיו של לקיר היא העובדה, אשר נשלחו עם יוסף עוד שני צירים. ואין מכאן ראיה, כי גם למצביאי מחוזות אחרים, כמחוז ירושלים ואדום, ספחו אנשים אחדים בתורת יועצים, לפי שמסופר במה”י. ומה גם ליוסף אשר היה צעיר לימים, כבן שלשים, בעת המנותו למפקד הגליל. אפשר גם כן, שהצירים נשלחו עם יוסף בשביל לעזור לו להשקיט את הגליל, אולם הכנת המלחמה ברומים היתה מוטלת רק עליו, ולכן שלח אחרי כן את הצירים לבתיהם (פרק י"ד). איך שיהיה, אין לדעת לקיר מתקבלת על הלב, כי בעת אשר נמנו מפקדי מחוזות אחרים לא בחרו במפקד לגליל זולת יוסף, ובכן רק יוסף היה המפקד. יוסף מתעה איפוא בכונה את הקורא בספרו, שנשלח רק לשים סדרים בארץ. </p>
<sup style="color: #2563eb; font-weight: bold;">30</sup> <strong>צפורי</strong>, גם צפורין, צפורים (Sepforis, Diocaesaria, Autokratoris) עיר גדולה ובצורה בגליל. אינה נזכרת בתורה, אולם לפי דעת חכמי תלמוד (מגלה ו' ע"א): «קטרון (שופטים א, ל) זו צפורי, ולמה נקראה שמה צפורי שיושבת בהר כצפור». מראשית המרד עד סוף המלחמה היתה העיר לפי יוסף מסורה לרומים (מה“י ב, י”ח, י"א; ג, ב, ד). דומה, שיושבי העיר היו ברֻבם מיֻונים ולכן נטו לשלום עם הרומים. הקנאים אשר בידם היתה העיר אחרי מות הורדוס נכנעו בידי וַרוס, והעיר עצמה נשרפה (קדמ' י"ז, י, ט). כאשר בנה אותה הורדוס אנטיפס מחדש והקדישה לכבוד הקיסר (שם י"ח, ב, א) התישבו בה רק אנשים אשר יחסם ליהדות היה רופף מאוד. לעיר הזאת דוקא מראה יוסף בספרנו חבה יתרה וגומר עליה את ההלל! </p>
<sup style="color: #2563eb; font-weight: bold;">31</sup> הנציב קסטיוס גלוס לקח מאנשי צפורי <strong>בני־תערובות</strong> ליתר בטחון, אף כי לא היו חשודים בעיניו בשאיפה למרד. אפשר, שבאמת היו עוד בצפורי קנאים, ויוסף מפריז ב«שבח» העיר כדי ל«השפיל» את טבריה צרת צפורי. ראה להלן ע‘ ע"ט, פ’.</p> <p><strong>דאר</strong> (Dora), עיר בעמק השרון על שפת הים התיכון.</p> <p><strong>טבריה</strong>, נוסדה בידי הורדוס אנטיפס לכבוד הקיסר טבריוס. הקיסר נירון ספח את העיר למדינת אגריפס השני. בראשונה התישבו בעיר ריקים ופוחזים. הפרושים שומרי התורה נמנעו מבוא שמה, כי בעיר היה חשש טומאה מספק קברות (שבת ל“ד ע”א). ההשפעה היונית הטביעה את חותמה על שלטון העיר (ראה הערה לסע' 64). העיר היתה איפוא מיֻונת לחצאין. מכאן האופי הבלתי־ברור של אנשי טבריה והעמדה השונה של המפלגות השונות כלפי הרומים (ראה בפרק הקרוב). </p>
<sup style="color: #2563eb; font-weight: bold;">32</sup> <strong>קומפּסוס בן קומפסוס</strong>. השם הזה מזכיר את <strong>קמצא ובר־קמצא</strong> באגדת התלמוד (גיטין נ“ו ע”א). קומפסוס בן קומפסוס הוא כאן מכת אוהבי הרומים ובתלמוד מלשין בר קמצא על היהודים, שמרדו בממשלת הרומאים. עין: דֶרֶנבורג «משא ארץ־ישראל» עמ' 142. </p>
<sup style="color: #2563eb; font-weight: bold;">33</sup> <strong>אגריפס הראשון</strong> נקרא <strong>מלך גדול</strong> גם במקומות אחרים (קדמ' י"ח, ה, א). הכנוי הזה μέγας נמצא גם בכתבות. ראה שירֶר 590, I⁴. – מקום משכן המלך ה«גדול», אשר באמת היה «מלך אביון» היתה העיר קיסריה של פיליפוס, שנבנתה מחדש בידי הנסיך פיליפוס בן הורדוס במקום פַנֵיאס או פַמֵיאס העתיקה. אגריפס שִנה את שם המקום לנֵירוֹניאס לכבוד הקיסר נירון. ראה מה“י ב, ט, א וקדמ‘ כ, ט’ ד. – לפי מה”י ב, י“ג, ב‘ וקדמ’ כ”ו ח, ד נתן נירון לאגריפס השני את הערים בית־הרם ואבל בעבר הירדן. מסביב לבית־הרם קבל אגריפס ארבעה עשר כפרים. אלה הם <strong>הנכסים</strong> הנזכרים כאן אשר קריספוס (שמו נזכר גם להלן בפרקים ס“ח וס”ט) היה ממונה עליהם כאפיטרופוס. </p>
<sup style="color: #2563eb; font-weight: bold;">34</sup> <strong>היה נוח לכעוס</strong>. במקור: היה בו שמץ שגעון. כך כתוב בכתבי־היד המשובחים (ראה הערת ניזה): έπμανής πφς כי הגירסה έπμανής πφς אינה מתאימה לרוח השפה היונית. ראה Luther, Josephus und Justus von Tiberias עמ' 38, הערה 5. </p>
<sup style="color: #2563eb; font-weight: bold;">35</sup> <strong>המפלגה השניה</strong> הם הקנאים לוחמי החרות. הכת הזאת היתה מורכבת לפי הסופר מדלת העם והספּנים, ובראשם עמד <strong>יהושע בן צפיא</strong> (פרק י"ב). דומה, שהמפלגה הזאת היתה חזקה מאד, כי מנהיגה יהושע היה גם ראש העיר (ארכון, פרקים כ“ז, נ”ד, נ"ז). על גבורת האיש הזה ומלחמתו עם הרומאים עין מה"י ג, ט, ז וכו'. במקומות הנזכרים יש חלופי גירסאות אשר לשם אבי יהושע. אולם אין ספק, שכלם לאיש אחד מתכונים. </p>
<sup style="color: #2563eb; font-weight: bold;">36</sup> <strong>ובספר הזה וכו'</strong>. במקור היוני יש פה המלה לוגוס λόγος הנשמעת לשני פנים. משמע: מאמר, <strong>ספר</strong> ומשמע: נאום המחובר לפי חוקי <strong>הדברנות</strong>: יוסף חפץ להביע בזה, שיש לספרו של יוסטוס רק מעלה אחת, שנכתב בטוב טעם <strong>המליצה</strong>, אבל המליצה מכסה על האמת. </p>
<sup style="color: #2563eb; font-weight: bold;">37</sup> <strong>גדר</strong> (Gadara). השוה קליין Beiträge עמ‘ 80 וכו’.</p> <p><strong>סוסיתא</strong> (Hippos). גדר וסוסיתא הן מעשר הערים היוניות (Decapolis) אשר בא“י. יושבי הערים האלה התעללו ביהודים השוכנים בקרבם (מה“י ב, י”ח, א). קשה להכריע, אם היהודים או היונים היו הראשונים למלחמה, כי יש סתירה בין ספרנו פרק ו' ובין מה”י ב, י"ח, א. קלוזנר חלק ד. עמ' 123, הערה 1 סובר, שהיונים התנפלו בראשונה על היהודים, אבל אינו נותן ראיה לדעתו. </p>
<sup style="color: #2563eb; font-weight: bold;">38</sup> <strong>גוש־חלב</strong> (Gischala), עיר בצורה בגליל העליון. השם לקוח מן החלב השמן והעב אשר במקום. ראה: Neubauer, La géographie du Talmud 230. יושבי המקום הזה היו לפי עדות יוסף אכרים שקטים (השוה: מה"י ד, ג, א). יוחנן בן לוי, אשר רחש שנאה כבושה לרומים והיה מסור בכל לבו למלחמת החרות, היה מוכרח לעזוב את העיר (מה"י ד, ב, ד וכו'). </p>
<sup style="color: #2563eb; font-weight: bold;">39</sup> תאור תכונת יוחנן והערכת אישיותו כאן הם בנגוד עצום לכל המקומות האחרים בספר הזה, אשר בהם מגדף אותו המחבר בגלל שאיפתו למהפכות (למשל פרק י"ד וכו'). בשבחו של יוחנן כאן יש משום פליטת הקולמוס. אולם דוקא מקומות כאלה מראים, עד כמה מוכרחים להזהר מחרוץ משפט על אנשים ומאורעות על יסוד התאורים של יוסף, המגלה את האמת רק מתוך שכחה. </p>
<sup style="color: #2563eb; font-weight: bold;">40</sup> המקום <strong>ברגן</strong> אינו ידוע. ניזה מביא תקונים של מלומדים אשר לדעתם נבלעו במלה המשובשת שני שמות: גברה וסוגני. גברה (Gabara) נזכרה בתלמוד ירושלמי הרבה פעמים. המקום נכבש בידי אספסינוס (מה"י ג, ל, א). יושביו היו כנראה מעורבים, יהודים ונכרים. סוֹגַנֵי (Sogane) היא <strong>סיכני</strong> שבתלמוד (משנה מנחות ח' י"א). עליה ראה: Sohlatter, Die hebräischen Namen bei Josephus 82 יוסף בנה חומות למקום (למטה פרק י“ז ומה”י ב, כ, ו). </p>
<sup style="color: #2563eb; font-weight: bold;">41</sup> <strong>גמלא</strong> (Gamala) היא עיר בצורה בגולן. תאור העיר ומצודתה במה“י ד, א, ט”ו וכו'. העיר היתה בנויה על צלע ההר הדומה לגב הגמל, ומזה בא השם.</p> <p><strong>פיליפוס בן יקים בן זמרי</strong> (קדמ' י"ז, ב, א). זמרי בא בימי הורדוס מבבל לארגוב (טרכון) בראש צבא ויסד שם את העיר בתירה, היא אֶקבֵּטֵנה, כמושבה צבאית. המושבה ה«בבלית» הזאת היתה משגב היהודים כלפי הנכרים בעבר הירדן. משרת המפקד והמנהיג עברה ליקים בן זמרי (מה"י ד, א, ו) וירשה פיליפוס בן יקים. פיליפוס נשלח בראשית המרד על ידי אגריפס לירושלים בתורת שר צבא לעזור למפלגת השלום (מה“י ב, י”ז, ד). אחרי שהמורדים כבשו את מצודת אנטוניה נהדף פיליפוס אחור עם חילו אל ארמון הורדוס (שם ז'). לבסוף הסגיר את הארמון בידי המורדים, והם נתנו לו לצאת בשלום (שם ח') – קשה להכריע, אם בני בתירה הנזכרים בתלמוד הם מן המושבה הבבלית בארגוב. ראה גרץ 198,, Gesch. III 1<sup>5</sup> </p>
<sup style="color: #2563eb; font-weight: bold;">42</sup> <strong>הבבלים</strong> המצילים את פיליפוס מכף מנחם הגלילי והסיקריים הם בל ספק יהודים מן המושבה הבבלית בארגוב. ראה הערה קודמת. </p>
<sup style="color: #2563eb; font-weight: bold;">43</sup> אחרי המלים <strong>לבוא אליו</strong> יש לקוי במקור. ראה ניזה. שלאטטער בספרו Zur Topographie und Geschiehte Palästinas עמ' 374, הערה 1 קורא είς Καισάρειαν Φιλιππον. לפי זה חשב פיליפוס ללכת לקיסריה של פיליפוס (ראה הערה ע' לא) והזמין כבר אנשים לבוא שמה. לאשרו בא המכשול המסופר ונשאר בגמלא ולא נפל בידי שונאיו. </p>
<sup style="color: #2563eb; font-weight: bold;">44</sup> וַרוס. ראה הערה שאחרי הבאה. </p>
<sup style="color: #2563eb; font-weight: bold;">45</sup> <strong>בירות</strong>, עיר צידונית עתיקה על שפת הים התיכון. אפשר שבירות (Berytus) ובארות אשר במקרא (שמואל ב, כ“ג, ל”ז) הינו הך. ראה: ש. קרויס, ירושלים חלק ו‘ עמ’ 1–81. העיר היתה אחרי כן מושבה רומית. ביחוד חבבוה מלכי ישראל מבית הורדוס וקשטוה בבתי חזיון, במרחצאות, באולמים וכדומה הורדוס בנה אפילו מקדשים בשביל תושבי העיר האליליים (מה“י א, כ”א, מ"א). מובן, שאת הכסף הנחוץ לבנינים נתנו היהודים משלמי המסים. בדרך הורדוס הלך אגריפס הראשון וגם הוא הרבה לקשט את העיר בירות (קדמ' י"ט, ז, ה). גם אגריפס השני נצל את נתיניו, כדי ליפות בפסילים את העיר בירות אשר חמד אותה לשבתו (קדמ' כ, ט, ד). </p>
<sup style="color: #2563eb; font-weight: bold;">46</sup> <strong>קיסריה</strong> הנזכרה כאן היא קיסריה של פיליפוס, עיר הבירה של מדינת אגריפס השני (מה"י ט, ז).</p> <p><strong>ורוס</strong> (Varus במה“י ב, י”ח, ו הגירסה: נוֹאֵר) שאר בשרו של שוהים (Soemus) מלך חמת (Emessa) אשר בצפון ארץ הלבנון. שוהים היה בעל ברית הרומים ושלח חיל עזרה לקסטיוס נציב סוריה (מה“י ב, י”ח, ט) ולטיטוס (שם ג, ד, ב). בכחו של שוהים בטח ורוס בעשותו את התועבות המסופרות. ובאמת לא מצא אגריפס עוז בנפשו לענוש את ורוס אחרי שנתגלו מעשי רשעתו (מה“י ב, י”ח, ו), רק שלח פקיד אחר במקומו (למטה ע' ל"ב). </p>
<sup style="color: #2563eb; font-weight: bold;">47</sup> <strong>ארגוב</strong> (Trachonitis) <strong>ובשן</strong> (Batanea) הן שתי ארצות בעבר הירדן. את שתיהן קבל אגריפס השני מאת הקיסר קלודיוס (מה“י ב, י”ג, ח). – אנשי ארגוב היו שונאי היהודים הבבליים, שכן כל המושבה הצבאית לא נוסדה על־ידי הורדוס אלא בשביל לעצור את רוח הקושרים של יושבי חבל ארגוב (עין קדמ י"ז, ב, א). – המלים «אשר בבשן» (έν Βατανέα) הן לפי דעתי הוספה שנכנסה אל הפנים מהערה על שולי הגליון, ויש למחקן.</p> <p><strong>בתירה – אקבטנה</strong> (Ecbatana) ראה הערה 1 ע' כ"ט. </p>
<sup style="color: #2563eb; font-weight: bold;">48</sup> שבעים איש מטובי העיר וכו'. לפי מה“י ב, י”ח, ו באו השבעים מעצמם לבקש את ורוס, שישלח לעירם משמר צבא לדכא את המרד העומד לפרוץ וורוס צוה להמית את השבעים. </p>
<sup style="color: #2563eb; font-weight: bold;">49</sup> המלחמה בורוס והסורים אשר חזקו את ידיו היתה יכולה להחשב כמלחמה ברומים בעלי ברית הסורים ובמלך איש סודם של הרומים. מלבד זה היה ורוס חביב על הרומים מהיותו קרובו של שוהים מלך חמת ידיד הרומים, ואגריפס שהתרפס לפני הרומים ירא לנגוע בו לרעה. המלחמה בורוס היתה איפוא נגד רצון המלך אגריפס. </p>
<sup style="color: #2563eb; font-weight: bold;">50</sup> <strong>במקום אחר</strong>: מה“י ב, י”ח, ו. אולם שם נזכרים רק פטורי ורוס ולא התמנותו של מודיוס לממלא מקומו. </p>
<sup style="color: #2563eb; font-weight: bold;">51</sup> <strong>הסנהדרין</strong> היתה באת כח של השלטון העליון הנזכר בע‘ הבא, ולא כדעת המלומדים החושבים, כי הסנהדרין (τό συνέδριον) ושלטון ירושלים ( (τό χοινόνבע’ ל"ד (עיין הערה למקום זה) הם שני שמות לדבר אחד. ראה שירר עמ' 607, הערה 18. </p>
<sup style="color: #2563eb; font-weight: bold;">52</sup> <strong>בשם כהנים</strong> (ίερετς) מסמן המחבר גם את הלויים, והמלה <strong>מעשר</strong> (δεχάιη) משמעותה גם תרומה שהיתה ניתנת לכהן וגם מעשר שניתן ללוי. המחבר לא דקדק בזה, כי המושגים הללו היו זרים לקורא היוני אשר בשבילו נועד הספר. </p>
<sup style="color: #2563eb; font-weight: bold;">53</sup> <strong>בית־מעון</strong> (Bethmaus), גם: מעון, ממערב לטבריה וסמוך לה. המקום הזה היה מבוצר מטבעו, כי נמצא ברכסי הרים והיה מושב הכהנים מאז. אחד מעשרים וארבעת משמרות הכהונה נקרא על שם המקום הזה.</p> <p><strong>ריס</strong> (στάδιον). המלה נמצאת בתלמוד (ראה במלונו של לוי). ריס הוא 192 מטר. בית מעון נמצאת איפוא במרחק של 768 מטר מטבריה. בית הכנסת אשר בבית מעון (כנישתא דמעון) היה נראה בטבריה (זבחים קי“ח ע”ב).</p> <p><strong>שלטון העיר</strong> טבריה המיוונת לחצאין היה כדוגמת שלטון עיר יונית. בראש המועצה (Βουλή) בת 600 חבר עמד ארכון. הנהלת העיר היתה בידי ועד בן עשרה שנקראו ראשי העיר (οί δέχα πρώτοι). גם משרות אחרות הונהגו לפי משטר עיר יונית, כגון פקיד ממונה על השוקים (άγορανόμος). ראה מה“י ב, כ”א, ג. ט וקדמ' י"ח, ו, ב. במשך הזמן התרבה מספר היהודים בטבריה, ולעת התפרצות המרד היו הקנאים כנראה רוב אנשי העיר ובחרו ביהושע בן צפיא הקנאי לארכון. בכל זאת היתה השבעת אנשי השלום גדולה. </p>
<sup style="color: #2563eb; font-weight: bold;">54</sup> השלטון בירושלים נקרא במקור: (τό χοινόν τών Ίεροσολυμιτών). השם העברי של השלטון המרכזי בירושלים היה לפי דעתי חֶבֶר עיר ירושלים (חבר = χοινόν). הבטוי הזה נמצא על המטבעות של החשמונאים הראשונים. עיין ש. רפאלי, מטבעות היהודים, ציור מ–מ"ב. אפשר שהמורדים חקו בכונה את הבטוי העברי היפה אשר נתקבל בימי החשמונאים בשביל לסמן את השלטון. ביחד עם החרות המדינית נולדה, כידוע, בימי החשמונאים הראשונים השאיפה לחדש את השפה העברית. ובכן אין תימה, אם גם הקנאים שמו לב לתחית השפה העברית בקשר עם מלחמתם בעד החרות. ואם סברתנו נכונה, יהיה מזה סעד לדברי ביכלר (Bϋchler) המשתדל להוכיח (בספרו Priester und Cultus im letzten Jahrzehnt des Jerusalemi־schen Tempels), כי השפה העברית דחקה בזמן הזה את הארמית מהיות שפה רשמית בבית המקדש.</p> <p>הנסיך הורדוס אנטיפס מיסד טבריה קשט את העיר הזאת גם <strong>בארמון</strong>, אשר שרידיו נשתמרו עד היום הזה (קליין עמ' 61). בתלמוד ירושלמי מס‘ עבודה זרה פרק ג’ הלכה א', (י“ח ע”ב הוצאת פטרקוב) נזכרה מצודת טבריה (קסטילון דטבריה) וקרוב לודאי, שזהו מקום ארמון הורדוס.</p> <p>הקנאים אשר הכריחו, כנראה, את יוסף להוציא פקודה בדבר הריסת הארמון – החמירו יותר מן ההלכה הידועה בתלמוד: «כל הפרצופין מותרין חוץ מפרצוף אדם» (מס' עבודה זרה מ“ב ע”ב). ואפשר שהחשש הדתי היה רק אמתלא ובאמת החריבו את הארמון מפני סבות מדיניות, כי אם אין הדבר כך, למה לא הסתפקו בהסרת הצורות ודרשו דוקא להרוס כליל את הארמון? הטעם המדיני היה בודאי המכריע גם במעשי הצעירים בימי הורדוס שסכנו את עצמם והסירו את הנשר הרומי מעל שערי המקדש (מה“י א, ל”ג, ב) ולא ההלכה. ראה ש. קרויס Die glailäischen Synagogenruinen עמ' 10, הערה 4. </p>
<sup style="color: #2563eb; font-weight: bold;">55</sup> <strong>תבואות</strong> שנאצרו בשביל <strong>הקיסר</strong> הן מס התבואה הנקרא tributum soli או agri. לתבואות שנמצאו באוצרות הרומים היתה חשיבות מרובה בשביל כלכלת הצבא במשך המלחמה. בצדק דרש יוחנן מגוש חלב, שיחרימו את התבואות לטובת היהודים; ואם יוסף חפץ באמת לשמור את התבואה בשביל הרומים הרי זו בגידה ממש. </p>
<sup style="color: #2563eb; font-weight: bold;">56</sup> קרוב לודאי, שהמחבר הוציא דבה רעה על הצירים, כי עמדתם בדבר «תבואות הקיסר» היא מובנה ומיוסדה במצב הענינים. אולם המחבר לא נרתע מדבר סרה אפילו בכהן הגדול חנן בן חנן, וגם עליו טפל שקרים והאשימו בקבלת שוחד (פרק ל"ט. ראה הערה שם). </p>
<sup style="color: #2563eb; font-weight: bold;">57</sup> על <strong>אסור שמן</strong> של נכרים ראה מס' שבת י“ז ע”ב. מקדמוניות י"ב, ג, א, יוצא, שהאסור הזה הוא עתיק מאד. מכירת השמן היתה ליוחנן מקור הכנסות גדולות אשר בהן כלכל אלפי אנשים שהתכוננו להלחם ברומאים (פרק ס"ו). כך השקיף העם על עסקי יוחנן, ולכן היה נכון לרגום באבנים את האיש אשר יעמוד ליוחנן לשטן (ראה להלן). </p>
<sup style="color: #2563eb; font-weight: bold;">58</sup> <strong>סכסטר</strong> (ξεοτης, sextarius) הוא קצת יותר מחצי ליטרה. – החשבון בנוגע ליחס לרוח אל הקרן אנו מתאים למה“י ב, כ”א, ב. </p>
<sup style="color: #2563eb; font-weight: bold;">59</sup> “הוצאתתאי” כך במקור המודפס, כנראה צ"ל: הוצאתי – [הערת פרויקט בן יהודה]. </p>
<sup style="color: #2563eb; font-weight: bold;">60</sup> יהירותו של יוסף (ראה למשל פרק א־ב) מתגלית גם בזה, שחפץ לסדר לו מועצה כעין הסנהדרין בירושלים. </p>
<sup style="color: #2563eb; font-weight: bold;">61</sup> את «זכותו», שלא ענה נשים, מדגיש המחבר עוד פעם בפרק נ‘. דומה, שהדברים מכוונים כלפי האשמות מצד אנשים ידועים (יוסטוס?) ראה את ספרו של Luther עמ’ 72. השוה גם את ההערה הקרובה ובפרק נ"ה. </p>
<sup style="color: #2563eb; font-weight: bold;">62</sup> גם הדברים האלה מוסבים, כנראה, על האשמות ידועות בדבר תאות־בצע. אמנם אומר יוסף, כי הוא בז לכסף, אבל טענות מתנגדיו היו בודאי מוצקות, עד שהיה אנוס להיות «מודה במקצת» (όμολογω!): אמת הדבר, ששלחתי את ידי בשלל, אבל עשיתי זאת בשביל – קרובי. </p>
<sup style="color: #2563eb; font-weight: bold;">63</sup> <strong>גברה</strong>, מקום בלתי נודע. ראה את השערת שלאטטער Hebr. Namen עמוד 34 והשוה הערה 3 ע' כ"ח. </p>
<sup style="color: #2563eb; font-weight: bold;">64</sup> <strong>חמי טבריה</strong>. לפנים עיר בפני עצמה שנקראה בשם <strong>חמתא</strong> (במקרא: חמת, יהושע י“ט, ל”ה). במשך הזמן נתאחדו שני המקומות חמתא וטברי לעיר אחת (תוספתא עירובין ז, ב). – מן הספור הזה מוציאים גרץ (3III עמ' 509) ואחרים את המסקנה, שיוחנן מגוש חלב, אשר הצטיין בגודל רוחו ובמפעליו הכבירים, היה חלש בגופו. ראה גם מה“י ב, כ”א, ו. </p>
<sup style="color: #2563eb; font-weight: bold;">65</sup> <strong>קנה</strong>, כפר לצפונה של נצרת. </p>
<sup style="color: #2563eb; font-weight: bold;">66</sup> <strong>שילא</strong>. שם הפקיד הזה לא נזכר כאן בספר, אולם נזכר במה“י ב, כ”א, ו. ראה גם להלן פרק נ"ג. </p>
<sup style="color: #2563eb; font-weight: bold;">67</sup> במה"י (שם) מסופר, שיוחנן לא יצא כלל לקראת יוסף, רק שלח שליח להצטדק, כי מפני מחלתו אינו יכול לקדם את פניו בברכה. </p>
<sup style="color: #2563eb; font-weight: bold;">68</sup> לטבריה, כעיר מיוונת, היה גם <strong>אצטדין</strong> (Stadion). ראה ירושלמי עירובין פרק ה‘ הלכה א’ (ל“א ע”ב הוצאת פטרקוב). על גודל האצטדין מראה העובדה, שאספסינוס אסף שם עשרת אלפים איש (מה"י ג, י, י) ראה קליין עמ' 60. </p>
<sup style="color: #2563eb; font-weight: bold;">69</sup> <strong>הורדוס</strong>. השם הזה היה נפוץ מאוד בטבריה (ראה ראשית פרק ט'). אפשר שאנשי טבריה כבדו בזה את זכרון הורדוס אנטיפס בונה העיר. </p>
<sup style="color: #2563eb; font-weight: bold;">70</sup> <strong>מגדל</strong> (Tarichea). גרץ בכה"ע d. Judent. XXIX Monatsschrift f. Gesch. U. Wissenschaft וכו' הראה בראיות חותכות, שהמקום הנקרא ביונית טריכיא הוא «מגדל נוניא» שבתלמוד (פסחים מ“ו ע”א), והוא על שפת ים כנרת לדרומה של טבריה. על אמתות השערת גרץ מעיד גם השם, כי טריכיא בא מן המלה τάριχος = דג־מלוח, וגם «מגדל נוניא» = מגדל הדגים. השם המקוצר של המקום הוא <strong>מגדלא ומגדל</strong> (קליין עמ' 79). בין שלש הערים הגדולות אשר בגליל: צפורי, טבריה ומגדל (פרק ל"ז) היתה רק העיר מגדל מסורה לגמרי לתנועת החרות (פרק ל'). </p>
<sup style="color: #2563eb; font-weight: bold;">71</sup> בנוגע לסכסוך שבין יוסף ויוחנן ויחס טבריה לזה יש סתירות שונות בין מה שמסופר כאן ובין מה“י ב, כ”א, וכו‘. עיין ספרו של לקיר עמ’ 80 והלאה. </p>
<sup style="color: #2563eb; font-weight: bold;">72</sup> <strong>יהושע</strong> זה הוא בלתי נודע לנו. אפשר לשער, שהשודד הזה – בימים ההם היה קשה להבדיל בין קנאי ושודד, כי הצד השוה שביניהם היתה השנאה לרומא – יצא אל בני עכו, אשר בשאר ערי החוף הציקו ליהודים שהיו המועטים בין יתר התושבים היונים והסורים (מה“י ב, י”ח, ה). </p>
<sup style="color: #2563eb; font-weight: bold;">73</sup> נראה שיוסף קבע משכורת ל«ארכיליסטיס» הזה, כדי שהוא ואנשיו יקבלו את מרותו. כך היה דרכו של יוסף לחבר אליו את השודדים כשכירים במקום להכניעם (ראה פרק י"ד). בתחבולה זו עשה את עצמו בלתי־תלוי בשלטון הירושלמי, וגם יכול למרות את פיו, כמו שנראה במשך הספור. </p>
<sup style="color: #2563eb; font-weight: bold;">74</sup> בתלמוד (יבמות מ“ו, ע”א) יש פלוגתא בין התנאים בענין גרות, אם הטבילה מספיקה או דרושה גם מילה. לדעת ר‘ יהושע אין מילה מעכבת. יש גם דעה, שכולם מודים בטבילה שמספיקה («בטבל ולא מל כולי עלמא לא פליגי דמהני»). חלוקי דעות בזה מביא גם יוסף בקדמ’ כ“ב, א, ה, בדבר התגירותם של מלכי חדיב. הסוחר היהודי חנניה אמר למלך, שיוכל לעבוד את אלהים מבלי להמול. הגליליים היו קיצונים בנידון זה. כאן דורשים הגליליים מאת שרי המלך, שימולו את עצמם, ובקדמ' בא גלילי אחד ושמו אליעזר, ומוכיח למלך, שאי אפשר לו להיות יהודי, אם לא יקיֵם את מצות מילה. עין קלוזנר ח”ד עמ' 33. </p>
<sup style="color: #2563eb; font-weight: bold;">75</sup> הפרק הזה הוא המשך לפרק י"א. שם מסופר, שגמלא נשארה בידי פיליפוס שר המלך אחרי רדיפות ורוס. אולם חסרה חוליה אחת בספור, והיא: מרד גמלא, כי אלמלא מרדו – לא היה הצורך לכבוש את גמלא מחדש אחרי שהתמסרה כבר לפיליפוס, ובכן מרדו בינתים במלך. ראה גם לקיר עמ' 44. </p>
<sup style="color: #2563eb; font-weight: bold;">76</sup> <strong>אבוטיוס</strong> (Aebutius). על שר־העשרה (decurio, δεχàδαρχος) הזה, על אומץ רוחו ותפקידו במצור ידפת ראה מה"י ג, ו, ג.</p> <p><strong>המישור הגדול</strong> הוא עמק יזרעאל בין חיפה ועכו ובין בית־שאן. דרך העמק עובר נחל קישון.</p> <p><strong>סימוניה</strong> (Simonias). מקום בין נצרת ובין חיפה בעמק יזרעאל בקרבת המושבה העברית נהלל.</p> <p><strong>גבע</strong> (Gaba) – לפי מה"י גיגיא, עיר פרשים בקרבת עכו ובחלק הר הכרמל אשר למדינת צור. הורדוס יסד את המקום כמושבת אנשי צבא מפוטרים מעבודתם. היהודים השתערו על בני המקום (מה“י ב, י”ח, א), ובכן היו נכרים. ראה Guérin, Description de la Palestine I 399. </p>
<sup style="color: #2563eb; font-weight: bold;">77</sup> <strong>בית־שערים</strong> (Besara) בין סימוניה ובין גבע (ראה uérin שם). המקום היה כנראה כפר גדול, ולכן קורא אותו המחבר תוך כדי דבור <strong>עיר וכפר</strong>. המקום נזכר בתלמוד (כתובות ק“ג ע”ב). </p>
<sup style="color: #2563eb; font-weight: bold;">78</sup> <strong>ניאופוליטנוס</strong> (Neopolitanus) היה שלישו של קסטיוס גלוס, נציב סוריה. אחרי המהומות שפרצו בירושלים באשמת המפקח פלורוס נשלח ניאופוליטנוס מטעם הנציב לחקור ולדרוש את מצב הדברים (מה“י ב, ט”ז, א). </p>
<sup style="color: #2563eb; font-weight: bold;">79</sup> <strong>גדוד פרשים</strong> (alae, ϊλη) הכיל חמש מאות איש. שם הפקיד הזה praefeetus alae. </p>
<sup style="color: #2563eb; font-weight: bold;">80</sup> <strong>דברת</strong> (Dabaritta) נזכרה ביהושע י“ט, י”ב («הדברת»), מקום בעמק יזרעאל בגבול הצפוני של הגליל (פרק ס"ב) בקרבת הר תבור. ראה Dalman, Orte u. Wege Jesu 167.</p> <p>בספור המקביל (מה“י ב, כ”א, ג) מתנפלים אנשי דברת על תלמי עצמו ולא על אשתו. ואם הדבר כן, היה הרכוש קנין המלך ולא קנינו הפרטי של תלמי, כמו שמסופר כאן. ההבדל הוא גדול, כי אם הרכוש היה למלך, היתה הזכות לצעירים להחרים את החפצים על יסוד חוקי המלחמה, מה שאין כן בקנינו הפרטי של תלמי. יש אפוא בצורה זו של הספור המגמה להשפיל את הצעירים ולתארם כשודדים. אמנם המחבר בעצמו הודה פעם, כאילו מתוך שכחה, שהחפצים היו של המלך (פרק ל'), ובזה הוא סותר את דברי עצמו (פרק כ"ח). לכל הענין ראה לאקיר עמ‘ 57 וכו’. </p>
<sup style="color: #2563eb; font-weight: bold;">81</sup> מכאן סתירה למסופר למעלה (ע' מ"ו) שהכסף נועד לבצור ירושלים ופה משמש לחזוק עיר מגדל. ואף־על־פי שכל הדבר אינו אלא אמתלא, מכל מקום אי אפשר שיוסף נועז לשנות ממה שאמר בראשונה, כי בזה היו שקריו מתגלים. שפלות אפיו של יוסף ניכרת במעשה דברת בכמה דברים: יוסף חפץ למצוא חן בעיני אגריפס עוזר הרומים, ולכן הסתיר את רכושו והתעה את העם בכחש. העדר רגש של כבוד נראה במה שהשפיל את עצמו ללבוש בגדים שחורים ולהתרפס בפני העם (ע' מ"ז). דבר כזה לא יאות למפקד אפילו בשעת הסכנה. את המסקנות ממעשה דברת ידע יוחנן מגוש חלב להוציא. מן העת הזאת מתחילה ההתנגדות החריפה של יוחנן ליוסף. ראוי להעיר, כי במה"י (ב, כ"א, ו, וכו') מסופרים המאורעות שבספרנו אחרי מעשה דברת, וזה הנכון, כנראה. </p>
<sup style="color: #2563eb; font-weight: bold;">82</sup> לפי הספור המקביל במה“י דש יוסף את בשר האנשים בשוטים «עד אשר נראו בני מעיהם». השוה גם פרק ל”ד. המעשים הללו אינם עשויים לחזק את אמונתנו ברוממות נפשו של המחבר אשר עליה הוא קורא לעד את האלהים בעצמו (סוף פרק ט"ו). </p>
<sup style="color: #2563eb; font-weight: bold;">83</sup> יש מקום להשערה, שהעם חשד את <strong>השרים</strong> ברגול לטובת הרומים, ואפשר שהחשד הזה הוטל על יוסף בעצמו, והעם דרש מה שדרש, כדי להוכח, שאין קנוניה בדבר השרים. לותר (עמ' 29) הרגיש כבר בדבר.</p> <p><strong>ובלהטיהם וכו'</strong>. אני קורא λέγοντας. אולם המקום הזה הוא קשה־ההבנה בכלל וכנראה גם משובש. </p>
<sup style="color: #2563eb; font-weight: bold;">84</sup> לדעתי נשמטה המלה ή λίμνη (האגם) אחרי γένηται λνεπίβατος. </p>
<sup style="color: #2563eb; font-weight: bold;">85</sup> לפי הספור המקביל (מה“י ב, כ”א, ח') לא היו אנשי צבא אצל יוסף, כי נשלחו לצבור צידה. </p>
<sup style="color: #2563eb; font-weight: bold;">86</sup> כמו בענינים אחרים (ע' ל"ד) מחמיר יוסף גם בענין השבת. הלא שמאי הזקן התיר לחלל את השבת בשעת מלחמה (מס' שבת י“ט ע”א). יש גם דעה, שמותר לשאת נשק בשבת, כי נחשב לתכשיט (משנה שבת ו, ד). על חומרותיו של יוסף בענין השבת ראה את מאמרו של <strong>מן</strong> בכ"ע Jewish Review IV, 508. </p>
<sup style="color: #2563eb; font-weight: bold;">87</sup> יש להטיל ספק, אם באמת דבר בן מתתיהו כדברים האלה בהיותו בעצמו מפקד ה«שודדים». זולת זאת, מלים כאלה הן בגידה גלויה, ויוסף הלא השתדל במשך כל עת שררתו בגליל לכסות על נטיתו לרומים. מאידך גיסא ראוי לשים לב, כי הדברים מכוונים כלפי יוסטוס מטבריה (ראה פרק ס"ה), והוא היה באותו מעמד (ראה הפסוק הבא), וקשה לשער, שהמחבר יהין לשקר ולהעיד עליו את יוסטוס איש ריבו אשר בו הוא נלחם בשקריו. אמור מעתה, שיש קצת אמת בנאום זה, אלא שלא נמסר לנו בדיוק. </p>
<sup style="color: #2563eb; font-weight: bold;">88</sup> אין זה מתאים למה"י ד, א, ד ושם א, ט. שם מסופר, <strong>שחרש</strong> (Chares) חי עוד בראשית מצור גמלא, ואך סמוך לכבושה על ידי הרומים מת על ערש דוי. ראה גם בראש הפרק הבא. </p>
<sup style="color: #2563eb; font-weight: bold;">89</sup> <strong>בענש חמור</strong>. לפי הנראה מתוך הענין יש לקרוא Ιούστου ου σοφρόνως. המלה ου נשמטה מפני ου – שלפניה. שגיאה כזאת ידועה בשם haplographia. </p>
<sup style="color: #2563eb; font-weight: bold;">90</sup> המלה ίατρίνη בהוראת: מילדת נמצאת אצל גַלֶנוס ואצל סופרים אחרים, מה שלא ידע Haefeli בהערותיו לספר «חיי יוסף» אשר תרגמו לגרמנית. ראה Stephanus, Thesaurus linguae graecae IV 498. </p>
<sup style="color: #2563eb; font-weight: bold;">91</sup> כפי שהזכרתי כבר – הכונה לסוף פרק ל"ה: אולם שם אין כלום אודות אחות יוסטוס, ורק ביהושע גיסו של יוסטוס הכתוב מדבר. </p>
<sup style="color: #2563eb; font-weight: bold;">92</sup> <strong>שלם</strong> (Solyme), כפר בלתי נודע בגולן, ואינו נזכר במקום אחר. ראה שלאטטער Hebr. Namen עמ‘ 169 וגם T. Buhl, Geographie des alten Palästiua ע’ 253 </p>
<sup style="color: #2563eb; font-weight: bold;">93</sup> <strong>סילבקיה</strong> (Seleucia) מקום בגולן העליון, ראה בוהל 241.</p> <p><strong>סיכני</strong> (Sogane) מקום בלתי ידוע בעבר הירדן, ואין זה סיכני שבגליל. </p>
<sup style="color: #2563eb; font-weight: bold;">94</sup> <strong>יבנה</strong> (Jamnia) בעבר הירדן, מקום בלתי נודע. ראה השערתו של תומסן עמ' 70.</p> <p><strong>מרון</strong> (Ameroth, ג"א Ameroth) היא תקוע לפי דעת באכר, Agada der Tanaiten II 70,2, לדרומה של צפת, מקום קברו של ר‘ שמעון בן יוחאי. ראה קליין עמ’ 23 וכו'.</p> <p><strong>עכבר</strong> (Acharabe) בקרבת צפת. המקום נזכר בתלמוד ירושלמי עירובין פרק ח‘, הלכה ד’ (נ“ב ע”ב הוצאת פטרקוב). </p>
<sup style="color: #2563eb; font-weight: bold;">95</sup> <strong>ארבל</strong> (Arbela) נזכרה במשנה (פרקי אבות א, ו). בקרבת ים כנרת. תאור מערות ארבל בקדמ' י“ד ט”ו, ד ומה“י א, ט”ו, ד.</p> <p><strong>באר־שבע</strong> (Bersaabe) עיר הגבול בין הגליל העליון והתחתון (מה"י גיגיא). ראה שלאטטער עמ' 23.</p> <p><strong>צלמין</strong> או צלמון (Selame), מובאה במשנה (כלאים ד, ט ויבמות ט"ז, ו), בקרבת עיר כבול בגליל התחתון. מושב אחד מכ“ד משמרות הכהונה. ראה קליין עמ‘ 87 וכו’ וכ”ע MGWJ LXXIV (1930) עמ‘ 224 וכו’.</p> <p><strong>יָדפת</strong> או יודפת (Iotapata), מקום עתיק. לפי המשנה «מוקפת חומה מימות יהושע בן נון» (ערכין ט, ו). תאור מפורט של המקום והמצודה במה“י ג, ז. עין קליין עמ' 50 וכ”ע MGWJ LXXIV עמ' 204.</p> <p><strong>כפר עכו</strong> (Kepharath komos), נזכר בתוספתא (סנהדרין י“ג, י”ב). על מושב המקום ראה קליין Neue Beiträgo עמ‘ 90 וכו’. השוה גם מה"י ב, כ, ו. שם כתוב: כפר איכו (Kephareccho), ונראה שהגירסה כאן עיקר.</p> <p><strong>סיכני</strong>, כפר בגליל. ראה הערה 3, ע' כ"ח.</p> <p><strong>יפה</strong> (Papha משובש), הכפר הגדול בגליל (ע' ס"ב) בצד דרומי־מערבי לנצרת, קרוב לעמק יזרעאל. ראה מה"י ג, ז, לא. </p>
<sup style="color: #2563eb; font-weight: bold;">96</sup> <strong>שמעון בן גמליאל</strong>. גמליאל כאן הוא גצליאל הזקן הידוע גם מן התלמוד וגם מן הברית החדשה (מפעלי השליחים ה, לד; כ"ב, ג). שב"ג עמד בראש השלטון הירושלמי יחד עם הכהנים הגדולים חנן בן חנן ויהושע בן גמלא (ראה למטה). </p>
<sup style="color: #2563eb; font-weight: bold;">97</sup> <strong>בשמירת… לאשורן</strong>. זהו פרוש המלה: áχςίβεια, שמירה בכל חומר, בזהירות יתרה וכדומה. החוקר Leszynski בספרו Die Sadduzäer עמ' 28 סובר, שהמלה היונית הזאת משמעותה: <strong>פרוש מדויק</strong> ונכון. לשינסקי הולך לשיטתו, שהשם <strong>פרושי</strong> נגזר מן פָרֵש, ז"א, שבני הכתה הזאת טענו, כי רק הם יודעים <strong>לפרש</strong> את התורה כהוגן ולא הצדוקים מתנגדיהם. ברם הפרוש הזה הוא דחוק מאוד. </p>
<sup style="color: #2563eb; font-weight: bold;">98</sup> <strong>חנן בן חנן</strong> היה כהן גדול במשך שלשה חדשים בשנת 62. הוא היה צדוקי ונתמנה לכה“ג על ידי אגריפס השני. כאשר בא המפקח הרומי אלבינוס ליהודה הטסר חנן ממשרתו (קדמ' ב, ט, א). יחד עם ר' שמעון ב”ג ויהושע בן גמלא ויוסף בן גוריון עמד בראש הממשלה הירושלמית אחרי מפלת קסטיוס נציב סוריה. כאשר גברה מפלגת הקנאים, נהרג בידי ה«אדומים» שבאו לעזרת הקנאים (מה"י ד, ה, ב).</p> <p><strong>יהושע בן גמלא</strong> היה כהן גדול בשנות 63–65. נזכר הרבה פעמים בספרות התלמודית (המקומות אצל קלוזנר ח"ד עמ' 13). גם הוא נרצח בידי האדומים מפני נטיתו לשלום כמו חנן בן חנן. מציינת היא העובדה, שיהושע בן גמלא היה ידידו של יוסף (עמ' נ"ח) בעוד ששמעון בן גמליאל היה אוהבו של יוחנן מגוש חלב. ובאמת לא נגעו האדומים לרעה ברשב"ג כאשר הרגו את חבריו לשלטון.</p> <p><strong>לגדע את קרני</strong>. המלה έχείνους היא מיותרה, ונראה שנכנסה בשגיאה לתוך המקור היוני מפני דמיונה החיצוני אל המלה έχχόπτειν. שגיאה כזו ידועה בשם dittographia. </p>
<sup style="color: #2563eb; font-weight: bold;">99</sup> זוהי בלי ספק דבה (ראה הערה 2, ע' ל"ה). המחבר שכח כנראה את התהלות אשר הוא בעצמו פזר לכהן הגדול הזה, שהיה «איש ישר וצדיק מאין כמוהו» (מה"י ד, ה, ב). </p>
<sup style="color: #2563eb; font-weight: bold;">100</sup> <strong>שיחין</strong> (Asochis) מלשון: שיח, שוחה = בור, כי מסביב למקום בקרבת צפורי יש הרבה מערות. כפר שיחין שהיה במישור שיחין (ראה סוף ע' ס"ב) נזכר בתלמוד (תוספתא שבת י"ד, ט ועוד). ראה קליין עמ‘ 66 וכו’. </p>
<sup style="color: #2563eb; font-weight: bold;">101</sup> <strong>החלום</strong> אשר המחבר בדה מלבו בלי ספק מובא בכונה ידועה. בן מתתיהו חפץ להצטדק על שלא סר למשמעת השלטון הירושלמי ולא התפטר ממשרתו. באמצעים חשודים כאלה משתמש יוסף גם במקום אחר. במה"י ג, ז, ג מסופר על חלום נבואה אשר חזה יוסף, והתוצאה הישרה היתה – שעבר למחנה הרומים. בצדק מעיר שמחוני למקום המובא: «הוא מתימר לפותר חלומות וליודע דעת עליון… נראה לנו המחבר כרוצה לאחוז את עיני הקוראים התמימים». </p>
<sup style="color: #2563eb; font-weight: bold;">102</sup> <strong>כבול</strong> (Chabolo) צפונית־מערבית לידפת. נזכרת בתלמוד (תןספתא שבת ח, י"ז). כבול היתה כנראה כפר גדול, וכן נקראת במה“י ב, י”ח, ט בשם <strong>עיר</strong>, וכאן בשם <strong>כפר</strong>. המקום היה מבוצר מאד, נשרף בידי קסטיוס גלוס (שם). </p>
<sup style="color: #2563eb; font-weight: bold;">103</sup> <strong>פלקידוס</strong> (Placidus) השלישי הצטיין בכשרונותיו ונזכר כמה פעמים לשבח במה"י ג, ד, א; ג, ו, א ועוד. </p>
<sup style="color: #2563eb; font-weight: bold;">104</sup> השעה השניה בלילה לפי החשבון בארצות המזרח היא השעה השמינית בערב לפי חשבוננו. </p>
<sup style="color: #2563eb; font-weight: bold;">105</sup> <strong>כסלות</strong> (Xaloth), כפר בגבול הדרומי של הגליל, במערב להר תבור; מכאן השם המקראי כסלות־תבור (יהושע י“ט, י”ב). עין שלאטטער עמ' 68. </p>
<sup style="color: #2563eb; font-weight: bold;">106</sup> <strong>גברות וגברה</strong> הינו הך, שלאטטער עמ‘ 34. ראה הערה 3, ע’ כ"ח. </p>
<sup style="color: #2563eb; font-weight: bold;">107</sup> <strong>יפה</strong> ראה הערה ע' נ"ה. </p>
<sup style="color: #2563eb; font-weight: bold;">108</sup> <strong>שיחין</strong> ראה הערה 1, ע' נ"ט. </p>
<sup style="color: #2563eb; font-weight: bold;">109</sup> <strong>השעה השלישית</strong> – תשע שעות בערב. </p>
<sup style="color: #2563eb; font-weight: bold;">110</sup> <strong>השעה החמישית</strong> – השעה האחת עשרה לפני הצהרים. </p>
<sup style="color: #2563eb; font-weight: bold;">111</sup> “על פי שנים עדים או על פי שלשה עדים יקום דבר” (דברים י“ט ט”ו). </p>
<sup style="color: #2563eb; font-weight: bold;">112</sup> ניכרת כאן השפעת הספור אודות שמואל המתנצל בפני העם (שמואל א, י"ב). </p>
<sup style="color: #2563eb; font-weight: bold;">113</sup> <strong>יען כי לא חפצתי וכו</strong>. בצדק מעיר Haefeli בהערותיו לספר “חיי יוסף”, כי המחבר, המוכיח את אנשי ריבו בדבר שקר (ψευδολογία) משקר בעצמו תוך כדי דבור! </p>
<sup style="color: #2563eb; font-weight: bold;">114</sup> לפי הענין נראה, <strong>שהידידים</strong> הללו היו רומים או למצער אוהבי הרומים, כי רק אלה יכלו לעשות דבר מה לטובת הצירים בהיות השומרון בידי הרומים. גם במה"י ג, ח, ב אנו קוראים על אודות ניקנור שר־האלף הרומי אשר היה ידידו של יוסף והוא העביר אותו למחנה אספסינוס אחרי חורבן ידפת. ואם קלוזנר (ח"ד עמ' 154, הערה 1) משתומם: «מנין לו ליוסף ידיד בחיל הרומי?» לא יכבד הדבר לתת תשובה על השאלה הזאת. </p>
<sup style="color: #2563eb; font-weight: bold;">115</sup> ראש העיר. אני קורא: δ εατά τουτον τόν χαιρόν äρχφόν. וכך אפשר לקים גם את ό אשר בכל כתבי־היד ואת ρχωνä אשר בכ"י RAM (ראה ניזה). </p>
<sup style="color: #2563eb; font-weight: bold;">116</sup> <strong>מורי</strong>. כנראה לאו דוקא, אלא שדרך היהודים לקרוא לתלמידי חכמים ובפרט, אם הם אנשים באים בימים, בשם: מורי ורבי. </p>
<sup style="color: #2563eb; font-weight: bold;">117</sup> <strong>בתי הכנסת</strong> היו על פי רוב גדולים מכל בתי העיר (ראה שבת י“א, ע”א). בבה“כ התאסף העם להועץ על ענינים חשובים. ראה ש. קרויס Talmud Archäologie III, 117 וגם Synagogale Aitertümer 56. מלבד בה”כ הנזכר היו בלי ספק עוד בתי כנסיות אחרים בטבריה. במאה הג‘ אחר הספירה הרגילה היה מספר בה“כ שלשה עשר (קרויס Synag. Altert. 205). אפשר שכאן מדובר על בה”כ «של מועצת העיר» («כנישתא דבולי») הנזכר בירושלמי שקלים, פרק ז’ הלכה ב' (כ“ט ע”ב הוצאת פטרקוב). </p>
<sup style="color: #2563eb; font-weight: bold;">118</sup> בשאר ימות השבוע הקדימו לאכול את ארוחת הבקר (ριστονä) וגם בימי התלמוד היו כידוע נזהרים ב«פת שחרית». אולם בשבת אחרו את הסעודה לשעה ששית (שעה שתים עשרה בצהרים) מפני התפלות הממושכות וקריאת התורה. לפי תלמוד ירושלמי אסור בשבת להתענות עד השעה הששית (ירושלמי תענית פרק ג', הלכה י“א; י”ז ע"א הוצאת פטרקוב). אל האסור הזה מתכון כנראה יוסף במקום הזה. השוה: חנוך אלבעק (Ch. Albeck, Das Buch der Jubiläen und die Halacha, Berlin 1930, 10). </p>
<sup style="color: #2563eb; font-weight: bold;">119</sup> כבשעה השלישית – תשע שעות בבקר. </p>
<sup style="color: #2563eb; font-weight: bold;">120</sup> <strong>הומוניה</strong> (Homonoia), מקום בקרבת טבריה, נזכר בפסיקתא דרב כהנא צד צ' ע“ב (הוצאת בובר) ובמדרש שיר השירים רבה ה, י”ד. עיין קליין בכ"ע 157 (1915) MGWJ LIX. </p>
<sup style="color: #2563eb; font-weight: bold;">121</sup> <strong>חיי מותרות</strong>. ראה הערה 2, ע' ל"ז. </p>
<sup style="color: #2563eb; font-weight: bold;">122</sup> בימי צרה גזרו <strong>תענית</strong> צבור עוד בימי המקרא (מלכים א, כ“א, י”ם; יואל א, י"ד ועוד). על התפלות והמנהגים השונים בתענית צבור ראה משנה תענית פרק ב‘. בזמנים קדומים היו נמנעים ביום הצום מלעסוק במלאכה, במקח וממכר וכדומה (ישעיהו נ"ח, ג), ולכן לא חגרו גם כלי זין. הטעם שנותן המחבר «כדי להראות לאלהים וכו’» הוא רק לשבר את אזן הקורא היוני. </p>
<sup style="color: #2563eb; font-weight: bold;">123</sup> החפירות החדשות בגליל הראו, שהיו <strong>שלשה שערים</strong> לבתי הכנסת, אחד ראשי ושנים צדדיים. ראה J. Elbogen, Der jüd. Gottcsdienst 2 454 </p>
<sup style="color: #2563eb; font-weight: bold;">124</sup> <strong>ארבל</strong>. ראה הערה 1, ע' נ"ה. </p>
<sup style="color: #2563eb; font-weight: bold;">125</sup> <strong>דברת</strong>. ראה הערה 1, ע' מ"ה. </p>
<sup style="color: #2563eb; font-weight: bold;">126</sup> <strong>מטבריה</strong> Τιβεριάδος τ. ולא: מאנשי טבריה τ. Τιβεριέων, כי הלא באנשי טבריה הכתוב מדבר.</p> <p><strong>בכפרים</strong>, χώμαις έν לפי כתב־היד R A (עין ניזה). שהגירסה הזאת נכונה מראה המלהείς έτέραν לכפר <strong>אחר</strong>. – לפי המרחק נראה, שהכפר האמור הוא בית מעון הנזכר בע' ל"ג. </p>
<sup style="color: #2563eb; font-weight: bold;">127</sup> על המנהג הזה של יוסף לקרוא לסעודה את שונאיו המנוצחים ראה גם פרק ל"ה, ואין להוציא מזה מסקנות חשובות כמו שעושה לקיר עמ' 49. </p>
<sup style="color: #2563eb; font-weight: bold;">128</sup> הפרק הארוך הזה מפריד בין הדבקים, כי ההמשך הישר לפרק ס“ד הוא פרק ס”ו. כל הפרק ס"ה הוא תוספת (ראה סוף הפרק, Παρέχβασις), אשר בה פונה המחבר נגד יסוטוס איש ריבו. הפרק הזה מצטיין בסגנון נמלץ מלא חיים, שכן יוסטוס מתנגדו של יוסף סגל לו את ההשכלה היונית (סוף ע' כ"ז) וקשט את ספריו בתפארת המליצה הריטורית, ויוסף נאלץ להלחם ביוסטוס בכלי־זינו. ראה במבוא. </p>
<sup style="color: #2563eb; font-weight: bold;">129</sup> המלחמה <strong>ההיא</strong>, אני קורא: περί <strong>τοũτον</strong>… πόλεμον. – ושקדן. המלה היונית φιλοπονία, שקידה בעבודה, היתה מונח קיים בבית־הספר העתיק. התלמידים היוניים שהצטיינו במעלה זו (השוה את <strong>המתמיד</strong> העברי) קבלו פרס. ראה Ziebarth, Griech. Schulwesen² 142. לקיר (עמ' 10) משער, שאת המלה הזאת φιλόπονος לקח יוסף מספרו של יוסטוס, אשר התימר במעלה זו והדגיש את חריצותו בעבודה הספרותית. השוה גם את ההערה הקרובה. </p>
<sup style="color: #2563eb; font-weight: bold;">130</sup> <strong>המובחר</strong> וכו'. גם בבטוי זה מוצא לקיר (עמ' 12) זכר להתפארותו של יוסטוס. הסופר הזה רכש את השלמות הריטורית, אשר מונחה הקיים הוא δεινότης. יוסף מהתל איפוא ביוסטוס וקורא לו δεινότατε, השלם, המשובח, כנוי אשר יוסטוס נתן לעצמו (“כי כן יהללך פיך”), כדי להדגיש את כשרונו בצחות המליצה. </p>
<sup style="color: #2563eb; font-weight: bold;">131</sup> <strong>עשר הערים</strong>. בשאלה: אילו ערים נכללות בעשר הערים, דקפּוֹליס (Decapolis, ראה סוף פרק ט') – נחלקו כבר הקדמונים, עיין שירר II<sup>4</sup> עמ‘ 148 וכו’ והערת שמחוני למה"י ג, ט, ז, וקלוזנר, ישו הנוצרי עמ' 314. </p>
<sup style="color: #2563eb; font-weight: bold;">132</sup> <strong>כן כתוב בספרי הזכרונות</strong> וכו'. אין ספק, שהמחבר הוסיף «נופך» משלו, כי קשה לשער, שאספסינוס מצא לנחוץ לרשום בספרו מקרה פעוט כמיתת עבד יוסטוס. </p>
<sup style="color: #2563eb; font-weight: bold;">133</sup> <strong>התעו אותי</strong> וכו'. המחבר אינו נמנע מלהזכיר אפילו את גנות־עצמו, שסכל ולא הפר את עצת אנשי צפורי, השאיפה היא ברורה. המחבר משבח את העיר הבוגדה הזאת לפי מדת יכלתו. וטעמו ונמוקו עמו, כי טבריה וצפורי היו צרות זו לזו (ע' כ"ז). שבח צפורי הוא «גנאי» לטבריה, שנמצאו בה הרבה לוחמים נלהבים לחרות. </p>
<sup style="color: #2563eb; font-weight: bold;">134</sup> <strong>על מצור ידפת וחורבנה</strong>, ראה מה"י ג, ז וכו'. </p>
<sup style="color: #2563eb; font-weight: bold;">135</sup> <strong>יקרב אספסינוס</strong> וכו‘. ראה מה"י ג, ט, ז וכו’. </p>
<sup style="color: #2563eb; font-weight: bold;">136</sup> <strong>למזכירו הסודי</strong>. המשרה הזאת ( τáξις έπιστολων ) דומה לאותה של «המזכיר הפרטי» אצלנו. אם כן יש בדברי המחבר למצער גוזמא מרובה; כי איך אפשר, שהמלך ימנה את יוסטוס למזכירו ואיש סודי אחרי שעשה תועבות שונות? חושבני, ש«מעשי־הנבלה» (χαχουργήματα) של יוסטוס היו, שתמך בחשאי בלוחמי החרות. הקורא המשכיל, היוני או הרומי, לא היה רואה בזה עוון פלילי, ולכן משתמט המחבר ואינו מודיע בפירוש את «חטאי» איש ריבו. </p>
<sup style="color: #2563eb; font-weight: bold;">137</sup> <strong>ספרי־זכרונות</strong> כאלה כתבו גם מושלים אחרים. השוה למשל את Commentarii של יוליוס קיסר על המלחמה בגליה. עין Rauly־Wissowa Realencyclop. D. class. Altert. IV 737. וגם וֶבֶר (Wilhelm Weber) בספרו Josephus und Vespasian 236. ובר מעיר גם על העובדה, שלספרי זכרון אלה מיוחדת מגמה פרטית, ולכן צריכים להזהר בשמושם. בשביל יוסף יש לרשימותיהם של אספסינוס וטיטוס ערך של מסורה קדושה… </p>
<sup style="color: #2563eb; font-weight: bold;">138</sup> מתוך גנותו של יוסטוס אצל יוסף אתה לומד את שבחו, שלא החניף לקיסר ולאגריפס, ולכן לא יכול להוציא את ספרו בחייהם מפני הסכנה שהיתה בדבר. אפשר לשער, שבספרו של יוסטוס היתה בקורת חריפה על השליטים ועל אכזריותם במלחמה.</p> <p><strong>עשרים שנה</strong>. הפרט הזה היה כנראה בהקדמה שכתב יוסטוס לספרו, ומשם לקח אותו יוסף. </p>
<sup style="color: #2563eb; font-weight: bold;">139</sup> <strong>חתם בידו</strong>. ל«הסכמה» אשר קבל יוסף מאת טיטוס היה ערך חמרי גדול, כי בזה הטביע הקיסר על ספר «מלחמת היהודים» של יוסף את החותם הממשלתי כביכול והקל למחבר את מכירת ספריו. עין לקיר עמ' 21. המחבר שהתעתד להציע את ספרו לפני טיטוס – אספסינוס מת כנראה בינתים, – כדי לקבל את הסכמתו, היה מוכרח מראש להרחיק מתוך הספר כל דבר אשר היה עלול להעליב את הרומים. בזה היתה ליוסטוס מעלה גדולה על בן מתתיהו, שלא נאלץ לסלף את האמת בשל «הסכמות» כאלה. </p>
<sup style="color: #2563eb; font-weight: bold;">140</sup> <strong>דברים שאינם ידועים לאיש</strong>. במלים הללו רומז אגריפס ליוסף, שאינו מסכים לדבריו בכל פרטיהם, כי יש אפשרות לבאר כמה דברים באופן אחר. כך עשה באמת יוסטוס. יוסף מתחפש כאילו לא הבין את מחשבת אגריפס. ראה וֶבֶר עמ' 16, הערה 2. – אשר למשמעות הפֹּעַל χατήσω ראה פילון Legatio ad Gaium 198. משם יוצא שמשמעות הפעל היא: להודיע, להורות. ראה: Eduard Meyer, Ursprung u Auf. D. Christent. I, 7, 1. </p>
<sup style="color: #2563eb; font-weight: bold;">141</sup> <strong>את בריתי שלום</strong>. בדיוק: לתת אמון ו(לתקוע) כף־ימין. </p>
<sup style="color: #2563eb; font-weight: bold;">142</sup> <strong>מצור</strong>. נדמה, שאלה הם יהודים אשר היו אנוסים לעזוב את עיר־מגוריהם מפני המהומות שהתפרצו שם, כביתר הערים אשר אוכלוסיהן היו מעורבים. </p>
<sup style="color: #2563eb; font-weight: bold;">143</sup> <strong>בלי חכות וכו'</strong>. הנני מתקן… παριέναι במקום παρεϊναι. </p>
<sup style="color: #2563eb; font-weight: bold;">144</sup> כל המסופר בפרק הזה והלאה על טבריה סותר את התאור בפרק ס'. הפרקים הללו נתחברו בזמנים שונים. בפרק ס“ה תאר המחבר את טבריה כעיר מרדנית, כדי להבאיש את יוסטוס אזרח העיר הזאת בעיני הקוראים הנכרים. הסתירה בולטת ביחוד בפרק ס”ח. כאן השוה המחבר את טבריה לצפורי ובפרק הנזכר עומדות שתי הערים בנגוד נמרץ אחת לרעותה. </p>
<sup style="color: #2563eb; font-weight: bold;">145</sup> <strong>בטובה</strong>. χρεϊττον במקום השם χρίσπον שאין לו כאן שחר. אשר להעדר המשלים לפֹּעל έπεμψε ראה גם בראש הפרק הקרוב. </p>
<sup style="color: #2563eb; font-weight: bold;">146</sup> <strong>גריס</strong> (גרסז Gareis) כפר (מה“י ה, י”א, ה – עיר) בקרבת צפורי. שלאטטער עמוד 117 סובר, שמכאן השם יהושע הגרסי בתלמוד, השערות אחרות אצל קלין Neue Beiträge עמ' כ“ג, הערה ל”ד. </p>
<sup style="color: #2563eb; font-weight: bold;">147</sup> יוּליַס (Julias), עיר בגולן התחתון אשר בנה הנסיך פיליפוס במקום <strong>בית־צידא</strong> (קדמ' י"ח, ב, א). את השם הזה נתן הנסיך לעיר לכבודה של יוּליָה בת הקיסר אבגוסטוס. המקום נזכר הרבה פעמים בספרות התלמודית. עין קלוזנר, ישו הנוצרי עמ‘ 302 וכו’. </p>
<sup style="color: #2563eb; font-weight: bold;">148</sup> <strong>כפר נחום</strong> (Kepharnacon) מקום על שפת ים כנרת, ידוע מן הברית החדשה (מרקוס א, כ"א ועוד) ונזכר במדרש (קהלת רבה לפסוק ז, כ"ו). על שרידי בית הכנסת שנמצאו במקום הזה בחפירות הגליל ראה קריוס Synag Altertümer עמ‘ 203. תאור מפורט של המקום נמצא אצל קלוזנר, ישו הנוצרי עמ’ 273 וכו' על יסוד ספרו של (Paris 1921) B. Meistermann, Copharnaum et Bethsaide. </p>
<sup style="color: #2563eb; font-weight: bold;">149</sup> <strong>הסגיר… פיליפוס</strong> עין הערה בע' כ"ט. </p>
<sup style="color: #2563eb; font-weight: bold;">150</sup> <strong>כפי שספרתי למעלה</strong>, סע' 355. </p>
<sup style="color: #2563eb; font-weight: bold;">151</sup> <strong>אני הלכתי</strong> וכו', כאן יש לקוי בפנים, עין ניזה. </p>
<sup style="color: #2563eb; font-weight: bold;">152</sup> <strong>בספרי</strong>, מה"י ג, ז וכו'. </p>
<sup style="color: #2563eb; font-weight: bold;">153</sup> <strong>לפי פקודתו</strong>. במלים האלה חפץ יוסף להצטדק על שני דברים. ראשית שבעת צרה לעמו הפנה את לבו לנשואים, וגם לא דאג לאשתו שנשארה בירושלים הנצורה (מה"י, ה, ט, ד). את האשמה הזאת הוא גולל על הקיסר. שנית – וזה העיקר – שדוקא הוא המחמיר בדברי הלכה (עין הערה בע' ל"ו) מקל לעצמו לקחת אשה שבויה ולפי ההלכה (משנה כתובות ב, ה) אסור לכהן לשאת לאשה שבוית מלחמה. יתר על כן, יוסף בעצמו מזכיר את האסור הזה: «ואת שמות הנשים השבויות במלחמה אינם שמים בספריהם (בספרי היחש) בחשדם בהן, פן נטמאו על ידי הנכרים» ( נגד אפיון א, ז; ראה קדמ' י"ג, י, ה). ראה למקום זה Juster, Les Juifs dans l'empire romain II, 43. </p>
<sup style="color: #2563eb; font-weight: bold;">154</sup> <strong>היא לא נשארה</strong>. יש מקום להשערה, שהאשה בחלה בבוגד והשתמשה בעת הכושר להפטר ממנו. </p>
<sup style="color: #2563eb; font-weight: bold;">155</sup> <strong>לתפשני</strong>. ראה למשל מה“י ה, י”ג, ג.</p> <p>בגד גם בהם. ובכן ידע החייל הרומי הפשוט, איך להעריך את בן מתתיהו. </p>
<sup style="color: #2563eb; font-weight: bold;">156</sup> <strong>הספרים הקדושים</strong>. להלן מסופר, שהמחבר לא הסתפק בספרים הקדושים ולקח גם אחוזות הלוחמים אשר הרומים נשלום מעל אדמתם. – אחרי המלים <strong>ספרים קדושים</strong> יש חסר בפנים. עין ניזה. </p>
<sup style="color: #2563eb; font-weight: bold;">157</sup> <strong>אל המקדש פנימה</strong>. הדברים סתומים, כי זה היה אחרי החורבן. ואפשר שהכונה לחצר המקדש, כי גם הוא נקרא בשם <strong>מקדש</strong> (ίερóν) ראה שלאטטער בספרו Zur Topographie und Geschichte Palästinas, 380. </p>
<sup style="color: #2563eb; font-weight: bold;">158</sup> <strong>תקוע</strong> (Thecoa), מקום הנביא עמוס, לדרומה של בית לחם. – מכאן רואים, שיוסף עזר לרומים ברגול הארץ אשר היתה ידועה לו היטב. </p>
<sup style="color: #2563eb; font-weight: bold;">159</sup> <strong>צוה תיכף להורידם</strong>. מיתת צליבה היתה מיתה ממושכה וארכה פעמים ימים אחדים. </p>
<sup style="color: #2563eb; font-weight: bold;">160</sup> <strong>המצאתי לו</strong> וכו'. קלוזנר (ח"ד עמ' 187) משער, שבאמת שלח יוסף בראשית המלחמה סוכנים לארצות שונות להפיח שם את אש המרד. השערה זו היא רחוקה, כי שליחת צירים לחוץ לארץ היתה שומה על השלטון המרכזי בירושלים ולא על מפקד הגליל. </p>
<sup style="color: #2563eb; font-weight: bold;">161</sup> <strong>ולב השליטים</strong> וכו'. בדיוק: והדברים מפאת השליטים היחידים נשארו כקדם. </p>
<sup style="color: #2563eb; font-weight: bold;">162</sup> <strong>יחרצו אחרים משפט</strong>. הסיום הזה היה מקובל אצל כותבי אבטוביוגרפיות מבית מדרשו של אריסטוטלס, הוא בית המדרש המכונה בשם פריפטוס (Peripatos) עין: Georg Misch, Geschichtr der Autobiographie 191. </p>
<sup style="color: #2563eb; font-weight: bold;">163</sup> <strong>אפפרודיטוס</strong> (Epaphroditos) על יסוד מלונו של Suidas חושב לקיר (עמ' 26), שהכתוב מדבר במרקוס מֶטִיוס אפפרודיטוס הבלשן, אשר היה עבד שנשתחרר ועשה הון רב בהוצאת ספרים. אל האיש הזה פונה יוסף ב«קדמוניות» (א, א, ב) וב«נגד אפיון» (בראש ובסוף הספר, וגם כאן בכנוי «בחיר אנשים» χρáτιστε ανδρών. הכנוי הזה היה רגיל בהקדשת ספרים, ראה E. Meyer, Ursprung u. Auf. d. Chr. I, 6). הוא היה מוציא לאור את ספרי יוסף ובתורת בלשן נתן לסופר היהודי הוראות מועילות בענין השפה והסגנון. לפי דעה אחרת יוצא, שאפפרודיטוס הנזכר כאן הוא אפפרודיטוס מזכירו של נירון, אשר עזר לקיסר לאבד את עצמו לדעת. הוא נהרג בידי דומיטינוס בשנת 96 (Suetonius, Domit. 14). אבל השערה זו אינה מתאימה אל הכרונולוגיה. כי ספרנו יצא לאור אחרי מות המלך אגריפס השני (ע' פ"א), ומיתת אגריפס חלה לפי פוטיוס (Photius, Bibl. Cod. 33) בשנת שלש למלכות טריאנוס, ז“א בשנה 100 לספה”נ. ראה Th. Reinach בתרגוּמו הצרפתי של «נגד אפיון» (פריס 1930) עמ' 1, הערה 2. – אפשר שאפפרודיטוס המציא ליוסף גם את העוזרים היונים הנזכרים בספרו «נגד אפיון» (א, ט). תעודתם היתה לשפר את התאור ההיסטורי בתפארת המליצה, המחפה לעתים תכופות על האמת. </p>
