<h1>פסקי רבינו מענדל קלויזנער על מסכת חולין</h1>
רבינו מענדל קלויזנער
<span style="color:Gray;"><small><small>© כל הזכויות שמורות למשפחת בלוי</small></small></span>
<span style="color:Gray;">הספר נתרם לעילוי נשמת הרב חיים משה יהודה בן הרב ירמיהו הכהן בלוי</span>
<h2>פרק הכל שוחטין</h2>
<h3>דף ב.</h3>
<b>הכל שוחטין.</b> השוחט יפנה למקום [תפלה]. ושיכור, וכשאין עליו סדר [לא ישחטו, ולא ישחוט בימי] אבלו. ולא ישחוט סריס וזקן ושעברו עליו שמונים שנה ונער פחות משמונה עשר שנה. וכן כתוב בהלכות שחיטות דאלדד בן מחלי. וחומרי בעלמא נינהו. <b>מרדכי</b>. לא בירך קודם שחיטה מברך לאחר שחיטה ויוצא. אולם והערום לא ישחטו. ואינו יודע אם אלם יוצא בברכת האחר כששניהם שוחטים הואיל והאלם עצמו אינו ראוי לברך. ושיכור שלא הגיע לשכרותו של לוט שוחט ומברך. <b>או"ז</b>. ובהגה פ"ח כתב דשיכור לא ישחוט: קטן המומחה ומוחזק שוחט לכתחלה, ודווקא דידעינן ביה דיודע הלכות שחיטה. משומד לחלל שבת במזיד ובפרהסיא או לע"ז, משום פעם אחת לא חשיב משומד, ומותרת שחיטתו בדיעבד. אבל מה ששוחט אחר כן אסור. <b>מהרי"ח</b>: גוי או שפחה בבית ישראל שמלגו תרנגולת, ולא ידעינן אי בכלי ראשון אי בכלי שני, וכל כה"ג, אם יודעים מנהג ישראל וישראל יוצא ונכנס ואפילו קטן בר דעת שרי. <b>ריב"א</b>: טוב אשר לא תדור משתדור. ואם אמר הרי זו נודרים. וכעת צרה נודרים אפילו אמר הרי עלי. <b>מהרי"ח</b>.
<h3>דף ג:</h3>
<b>רוב מצויין וכו' [ברא"ש סי' ו].</b> על זה אנו סומכין שאנו אוכלים שחיטת כמה בני אדם ואין אנו יודעים אם יודע הלכות שחיטה. הג' פ"ד: ובא"ז כתוב דלכתחילה לא שבקינן לאדם למשחט עד דבדקינן ליה. ובדיעבד סמכינן ארובא היכא ששחט ואפילו דאיכא השוחט לקמיה למיבדקיה. מי שאינו יודע לשחוט אסור להניחו לכתחילה לשחוט בגדול עומד על גביו. ב<b>הג' במהרי"ח</b> כתב דצריך עיון, דלא גרע מכותי: ואפילו אם אומר ברי לי שלא שהיתי בו אסור: אין הטבח צריך לידע כל הדינין, רק שדהה"ע ובדיקת הסכין וכיסוי הדם. וכל המצויין לבא, כגון שהיות מהו שיצטרפו צריך לידע. ור"ת אומר אם הוא חכם שאם יבא דבר שינוי לידו ילך אצל בקי [דין]. <b>אור זרוע</b>:
בדק הסכין מיד אחר שחיטה והצניעו, אפילו נמצא פגום אחרי כן שרי. צריך לבדוק הטבח אם שחט הרוב אם לאו: ריאה דאיותרקא בלא בדיקה המתירין בגדיים וטלאים וסומכין על רש"י לא הפסידו: ור"י אומר דחלב אינו פוטר בבכור: טריפה הנטרפת בטרפות הבא מן הבטן כגון חסיר או יתיר, או טרפות ודאי כגון ניקב קרום של מוח ושאר י"ח טריפות, הגבינה אסורה. אבל נמצא טריפה על ידי סירכא בהמה חיה יתירה על שנה, מתירין הגבינות שנעשו קודם שלשה ימים. ריב"א <b>מרדכי</b>: העופות שהובאו שחוטים ביד גוי, אין בידי להתיר. תשובת רש"י, <b>מרדכי</b>: ציבור שהטילו חרם שלא ישחוט שאינו מומחה, ועבר אחד ושחט, בידם לאסור המותר משום מיגדר מילתא. וכל שכן זה שעבר על החרם אע"פ שאינו חשוד לאכול איסור ראוי לקונסו שלא יאכלו משחיטתו. הרא"ש בתשובה: מירק הגוי שחיטתו פסולה. שחט בה ישראל רוב שנים שחיטתו כשירה. שחט בה דבר שאין עושה אותה טריפה וגמר ישראל כשירה. ישראל וגוי אוחזים בסכין ושוחטים כשירה בדיעבד. וכגון דקים ליה לישראל דלא אישתלי כלל עד דגמר השחיטה. <b>אור זרוע</b>:
סכין ששחט בה כשירה אפילו מלובלך הרבה בדם מותר לשחוט בה לכתחילה. <b>מרדכי</b> <b>מהרי"ח</b>: כתב המיימוני וכן ספר המצות [לאוין קמ] משמו וכן ריצב"א דאם השחיז הסכין יפה בריחים שמועיל כמו ליבון. פט"ו: סכין של גוים לחתוך צונן צריך נעיצה עשר פעמים בקרקע. וכן הדין בסכין שחתך בה בשר ורוצה לחתוך בה גבינה. <b>מרדכי</b>: ואם יש גומות ישפשף בפחם. ולחתוך בה רותח אפילו קטנים מל בנו. ר"י <b>מהרי"ח</b>: השוחט בסתם סכין של גוים שרי בדיעבד. אבל עבר ושחט בה במזיד צריך קליפה: סכין שחיטה אסור לחתוך בה שום דבר. <b>מהרי"ח</b>:
לא גזרו על תערובת דמאי. מכאן [כי] הנזהר מפת של גוים (או) שנתערב בתבשיל דשרי. <b>מרדכי</b>, המנקר במקום החלב צריך שתי סכינים. <b>מרדכי</b>: סכין של שחיטה לא בעי טבילה: אומר ר"י שצריך לדקדק בהדחת סכין שיש בו שמנונית במים צוננים כי צריך להעביר כל השמנונית תחילה עד שיהיו בצוננים בין מראש הסכין לזנבו ומונבו לראשו, ולא יעכבנו השמנונית. מס"ה, הג' פי"ו: ראה הסימנים שחוטים אין צריך לבדוק אם הגרים או אם נעקרו הסימנים. לא בדק הסימנים אסור דלא אמרינן רוב מצויין אלא כשנגמרה השחיטה. תהרא"ש: בא זאב אפילו אפקינהו ולא מדמו כשר. אבל בלא זאב ולא משמשא ידא דטבחא לשם הצריכו הפקה. ופר"ח זה לך האות, כל אשר ינקב קודם שחיטה הוא פתוח ואחר שחיטה אינו פתוח. אין חזקת שליח עושה שליחותו. והיכא דהוי חומרא חיישינן. <b>מהרי"ח</b>: צריך בדיקת הסימנים לאור הנר. וסומא ששחט צריך שאדם שרואה יבדוק הסימנים. וסומא שלא ראה מאורות מימיו אפילו בדיעבד אסור לאכול משחיטתו. <b>אור זרוע</b>:
אם הבשר נצלה כמאכל בן דרוסאי וגמר גוי שלא לצורך ישראל, מספקא לי אם לאסור בשבת, שמא יאמר לגוי, או שמא כיון דחזי קצת לא גזרינן. <b>מהרי"ח</b>: האידנא אין נוהגין להראות סכין לחכם. מסתברא כרש"י דירידת הפגימה קורעת כמו מגל הקוצרין. <b>פנים</b> [אשר"י סי' כד]: מסוכסכת כשירה, דוקא בדקיימא ברישא דסכינא והוליך ולא הביא. ודוקא שידע השוחט המסוכסכת קודם שחיטה. אבל לא ידע אפילו אמר ברי לי שלא עשיתי אלא הולכה אסור, דכל מילתא דלא רמיא וכו'. סכין ארוך שיש בה פגימה אסור לשחוט בה אפילו אוחז הפגימה בידו. ובדיעבד מותר. ועל כן נראה לפסול כל פגימות הנמצאות לאחר שחיטה ואפילו מסוכסכת. ספר המצות הקטן: משיתחיל הכובע לשפע ולעלות טריפה. אלא צריך להניח כל הכובע לצד הראש. <b>מהרי"ח</b>: כקולמוס וכמסרק מכשירין. ודלא כיש גאונים. <b>מרדכי</b>: לא ינקב בעור ויכניס הסכין וישחוט אע"פ שהסכין מגולה נגד הסימנים. ובספר התרומה מתיר בדיעבד. הג"ה פ"ג דשחיטה: יין במים לא בעי ששים, אלא חדא בשיתא בטיל. <b>מרדכי</b>: פר"י דוקא בדיעבד כשירה מן הצדדין: נתמלא זקנו ראוי ליעשות שליח ציבור. נראה דהיינו שליח ציבור קבוע ויריד לפני התיבה בתעניות ובמעמדות, אבל באקראי משהביא שתי שערות יורד לפני התיבה. עם הארץ וקולו ערב והעם חפצים בו ויש תלמיד חכם שאין קולו ערב, תלמיד חכם קודם, שונא לא נתמנה שליח ציבור: המתמנה שליח ציבור שלא מתוך אגודה אחת אין רוח חכמים נוחה ממנו, ויחיד מוחה בחזנות. והר"מ בר' חסדאי חולק: שליח ציבור סומא שהגונים מעשיו כשר. אך לא יקרא בתורה ולא במגילה. שליח ציבור צריך שיהא צדיק ונקי בגופו ומבין מה שהוא מדבר וקולו ערב. אור זרוע במסכת ברכות:
<h2>פרק השוחט</h2>
<h3>דף כז.</h3>
השוחט אחד בעוף. עוף שלא חתך הוורידין וחתך ראשו קודם צלייתו כשירה: שחט כל המפרקת אפילו בהולכה ובהבאה, ב<b>אור זרוע</b> הטריף. ור"מ מכשיר: (ב)עוף שלא חתכו גידי הצואר כמו שרגילין שרי בדיעבד. <b>דורא</b>: צריך ליזהר כששוחט בסכין רע שלא להאריך ולשהות במיעוטא בתרא. ויש ליזהר כששוחטים כבשים שלא תהא חלדה מתחת הצואר, וכן בקרני האיל העמוקים: שחט עוף וחתך מעט שהדם יוצא והגביה סכינו, לא יגמור. דשהיית עוף מועטת מאד. ואם בא לישאל אומרים לו שישחוט הקנה ואחר כך יבדוק הוושט. ואם אינו בקי לבדוק ימכרנו לגוי שימות לפניו שלא יחזור וימכרנו לישראל. <b>מרדכי</b>: ואפילו אם מורט נוצות יונה ומצא הדם אסורים: בשנים ושלשה מקומות אסורין בין באונס בין ברצון בין בבת אחת בין בזה אחר זה. <b>אור זרוע</b>: אנו לא בקיאים בהקפה ופסלינן הכל. <b>הגהת סמ"ק</b>: אנו שאנו מחזיקים בעור אחרי העורף שלא ישמטו הסימנים, היינו תפס הסימנים. אבי"ה: שחט הקנה ואחר כך ניקבה הריאה טריפה. דלא קיימא לן כר"ל. <b>פנים</b>: בשר שנמלח צריך הדחה אחרונה אף לצלייה. ולצלי לא בעי הדחה קמייתא. <b>מהרי"ח</b>:
<h3>דף לא.</h3>
<b>קיימא לן כרבי יוחנן דבעי כונה לחולין.</b> כשכשבה באזנה או גועה ועבי קלא או הטילה רעי ומחרזת הוי פירכוס. <b>מהרי"ח</b>: דין מסוכנת דוקא בבהמת ישראל. אבל מסוכנת דגוי לא מכשירינן עד דאזלא ארבעא גרמידי בדקה ומלא קומתה בגסה. <b>אור זרוע</b>. מסוכנת דעוף לא נודע לי אם הוא כענין בהמה או אפילו בפחות הוי מסוכנת וצריכה פירכוס. <b>אור זרוע</b>. נהגו כשרים כששוחטים בכלי שנותנים מעט מים או טיט. שבענין זה אין מקבלים דם לזרוק לעבודה זרה. כששוחט אדם חיה או עוף שצריכים כסוי, יתן עפר תיחוח וימלא הגומא עפר. ולא ישחוט לתוך הגומא כלל. <b>מרדכי</b>: ואפילו אינו נקיה מעפר אסור. <b>מהרי"ח</b>. ב<b>אור זרוע</b> כתוב האידנא שוחטים לכתחילה אפילו בפרהסיא תוך המים או לתוך הכלי או לתוך גומא. <b>אור זרוע</b>.
<h2>פרק אלו טריפות</h2>
<h3>דף מד:</h3>
<b>חכם שהתיר רשאי חכם אחר לאסור.</b> בהמה שהורה בה חכם, בעל נפש לא יאכל ממנה, ודוקא שהורה בה מכח סברא אבל גמיר גמרא אוכל. שרי לת"ח לטעום מעט כדי לברר הוראתו. אם היה נמכר במשקל שרי והמעות יתן מיד. אבל תרי לא חשידי. ובעל מעשה ירחיק מן הכיעור אפילו בתרי. <b>מהרי"ח</b>: וקשה היאך החזנים לוקחים הטבחיא. <b>אור זרוע</b>:
<h3>דף מה.</h3>
<b>נמצאת תולעת בקדירה של מוח, וקרום התחתון אין בו רושם וקורט דם כשירה.</b> כן כתב ר"ח. וטוב להחמיר כה"ג שמטריפין כשנקב אחד מהקרומים. <b>אור זרוע</b>: מעשה ששומן הלב היה דבוק בלב מאד, וחתך מורי השומן ולא ראה על הלב כלום. ואחר כך חתך הלב וראה בעובי הלב ולא בחללו קצת דם שנצרר ואסרו. אבל אם לא היה מוצא אותו קורט דם [היה] מותר. <b>אור זרוע</b>: קנה הלב דרכו להיות בו נקבים דקים. והיינו רבי תייהו וחלב טהור סותמו. <b>הג' במהרי"ח</b>: מחט הנמצאת תקועה בלב לא עברה לחלל הלב, אם תקועה עדיין במקצת בדופן הצלעים, אפילו קופא לבר כשר. <b>מרדכי</b>: ואם נמצאו מים בשלחופית קטנה מונח במוח, והמוח מקיפו מכל צד כשירה. אבל אם מגולה מקצת אצל הקרום והגרגולת או שמונח בין הקרום והגרגולת טריפה. <b>אור זרוע</b>:
<h3>דף מו.</h3>
פסיקת החוט בעוף למטה מכנפיו אפילו במקום שאין מחובר לגוף העוף אלא נכפל ויושב שם. <b>אור זרוע</b>: שני עצמות קטנות המחוברות לגוף העוף ומונחות בגוף העוף, למטה מהן הוא למטה מן האגפים. <b>מהרי"ח</b>:
<h3>דף מז.</h3>
<b>ענוניתא דורדא שנתפצל.</b> אם רחב באמצע הפיצול, אם יש להם שורש אחד כל שהו. אבל אם הוא חד בעינן שורש אצבע בדקה ושתי אצבעות בגסה, וכל חד לפי קוטנו. ואם ההפוכה קטנה אשאינה הפוכה כשירה (בווינא), ואם לאו טריפה. והיכא שההפוכה קטנה, יש מכשירים בשורש כל שהוא, מטריפין [אם] נמצא שתים אם אינה כלל. גם לכל מקום שנסרכה ואי' האמצעית. דבוקה העינוניתא בכיסה יפריד בנחת, אם לא נסרך כשירה: ואם ארוכה יותר מאונא שאצלה טריפה. וכן אם קטנה משלה של הדס. מקום מעמד העינוניתא אצל הלב תחת הערוגה ועומדת בין אונא לאומא הסמוכה לה או למטה מאונה השלישית. וכשנופחין בריאה חריץ שלה מכוון כלפי חיתוך שבין אונא לאומא הימין ועוקץ אחד כנגד האומא ועוקץ השני כנגד האונא. ואם החריץ נהפך מעט לצד זה או לזה כשירה. אבל אם החריץ כלפי הלב, הפוכה היא וטריפה. ואם אין לה חריץ טריפה. נמצאת כולה תחת האומא או תחת האונא או משוכה מן הלב למעלה כלפי החיתוך עד שבשר הריאה שוה אצל הלב, זהו שינוה מקומה וטריפה:
טבח הכניס ידו ואומר שהיא טריפה ואחר כך הכניס בודק אחר את ידו ואומר שהיא כשירה, סומכין אקמא ואמרינן נעברה הסירכא. דעד אחד נאמן באיסורין. הרא"ש: ניקבה היכא דמשמשא ידא דטבח, כגון במיצר החזה או בכל מקום שיכול לחלות כגון נקב העשוי בסכין, או שנחלשה למעלה בחוזק ונמצא נקב תלינן. מ<b>אור זרוע</b>: יבשה קצת ואינה נפרכת יניחנה במים וממשמש בה או יתן מים לתוך הקנה אי הדרא [כשירה]. <b>אור זרוע</b>: י"א אם נשבר הקרום מחמת נפיחה יבישתא היא וטריפה: בועא הניכרת מעבר לעבר, אי שפכי להדדי טריפה. ודוקא בדקיימא נגד הסימפונות. <b>מרדכי</b>, והן עובי שתי אצבעות בדקה וארבע בגסה: [נסרך אונא באומא] במגנצא ובקלוניא מכשיר, בגרמיזא ובצרפת אוסרים. יש ביניהם כשיעור שני חוטין כשירה. וצמחים קשים אפילו סמיכי אהדדי כשירה. נסרכה כסדרן אונא באומא לדברי המכשיר, או נדבקו והעלתה נמי צמחים במקום הסירכא כשירה.
עינוניתא שנחלקה לשנים מחוברות מקצתם למטה כעובי אצבע כשירה. אונא עליונה של ימין אפילו יש על גבה כטרפא דאסא כשירה עד חצייה. אבל בכל שאר אונות ואומות טריפה. <b>אור זרוע</b>: סירכא היוצאת מתוך הטינרי כשירה כשאינה דבוקה למקום אחר, אבל בבוועא לא. ואם יוצאים מבשר הריאה ואינה דבוקה למקום אחר כשירה. וכן בשיפוליה. אבל מדולדלת בשיפוליה כזה טריפה: מים זכים מטריפין בסמיכי אהדדי או סירכא היוצאת ממנה. אבל בניכר מעבר לעבר בשיפולי ריאה [כשר] וכן בטינרי וכל בועות קשות. נסרכו האונות כסדרן והסירכא בשיפולי או בחוד ממש טריפה. נסרכה האונא לעצמה מראשה לסופה כשירה. וכן באומא.
היו בשמאל יותר אונות מבימין אע"ג דקיימי בדרי דאוני הוי חליף. נמצא בימין שאונא האמצעית גדולה מן האונה הסמוכה לאומא, הטריף הרמ"מ. ויש מכשירין: חסיר טריפה. ואם סדק ניכר מלמעלה או מלמטה ודומה לאונא כשירה. ואם יש ביניהם כטרפא דאסא אחר נפיחה בין בעיקרן בין באמצעיתן בין בסופן כשירה: <b>פנים</b>. [קיצור פסקי הרא"ש אות יד] ריאה שיש בה כמין קליפות וכו'. כתב הרי"ב אפילו מראות הטובות בעינין שיתלבנו קצת בנפיחה: <b>פנים</b>. [שם] וסירכא שהיא נתקת בו בכסדרן. נראה דוקא כמו שהן שוכבות. אבל אם שוכבות זו על זו טריפה. <b>מרדכי</b>: <b>פנים</b>. [קיצור פסקי הרא"ש אות יג] שהאדימה וכו'. בעינין שיתלבן מקצת: <b>פנים</b>. [שם אות יח] בועא בשיפולי הריאה וכו'. פירוש סוף אומות או אונות. וכן בכל חיתוכי וחידודי וכן בעינוניתא דוורדא: יתרת ששורשה עומד בדרי דאוני, וכשנופחין נוטה לחוץ טריפה. אבל נוטה לפנים כשירה. ויש מטריפין: ויתרת אפילו פחות מטרפא דאסא טריפה. ומליא מוגלא מתירין אפילו מאומא לחברתה. אם יש פיצול בעליונה של שמאל, אם הפנימי קצר מהחיצונה ונוטה לחוץ טריפה. אבל נוטה לפנים כשירה. אם יש סדק או קמט מעט בין מלמעלה בין מלמטה או היכר כגון שצדו אחד ארוך שדומה לאונא, לאו שיע כאופתא הוא וכשירה. חסרה בשיפולי כמין כ' כמין ו' שאם אחד מן העוקצים ארוך מהשני מכשירין: ריאה שנתקררה ישימנה בפושרין. וכן פעמים שהליחות סותמת הסימפונות מן הריאה יהפכנה וינענעה שתצא הליחה מן הקנה. ואם תעלה אז בנפיחה כשירה. <b>אור זרוע</b>. פעם אחת בא אטום וכבר נחתכה הריאה ולקחו שופרת ונפחו ולא עלתה ומשמש בה עד שנתרככה ועלה והכשיר: אונות הדבקות בצלעות או בבשר שבין הצלעות בין בגגן בין בשיפולן ואפילו ודאי ניקבו חותכין הסירכא עם מעט בשר הדבוק בו ומניחו עם הריאה ונותנין עליו רוק או גילא, אם עולה בנפיחה כשירה. אונות העליונות הסרוכות לגרגרת טריפה. סרוכה לקנה הלב טריפה. ואם דבוק מעיקר הלב ובא עד למטה כשירה. ואם מפוצלת זו מזו אפילו מעט וחוזר ונדבק טריפה. ובגרגרת ובקנה הלב אם דבוק שאינו יכול להכניס אצבע ביניהם ויש הפרד מעט למעלה מן הגרגרת שניכר חיתוך הבשר כשר. מעשה שראשי האונות היו דבוקים לשומן הלב מחמת רוב חלב הבהמה, והפריד רבינו יואל בנחת, ובדקה בפשורי. ועלתה והכשיר: דבוקה כל הריאה לדופן בלי סירכא והוה כגון רקבובית כמין עור על הריאה לבד קרמא עילאה, מפרידין אותו ובדקו בפשורי. <b>אור זרוע</b>. פר"ח ב' צלעות קטנות מימין ושתים משמאל נידונין כחזה לענין סירכא. <b>אור זרוע</b>. נמצא מחט בסימפונא רבא דריאה כשירה אפילו לא נפחו הריאה. <b>דורא</b>. ואפילו במחטים קטנים אם באה הריאה שלימה לפנינו כשירה. הג' פ"ז: חלב שנדבק בריאה אינו סותם. חלב הכרס שאנו נוהגין בו איסור יש להחמיר ולומר שאינו סותם. <b>אור זרוע</b>. <b>פנים</b>. [קיצור פסקי הרא"ש פ"ג אות לא] מקיפין בבני מיעים וכו', גם גסה פרש"י ואומא לאומא והכל באותה ריאה: [נקרע רוב החיצונה] אפילו נקרע מדופן העליונים והתחתונים יותר מרובו כשירה. <b>מהרי"ח</b>: אחר שמסירין החלב מן הכרס יש קרום ותחת אותו קרום יש חלב דבוק לכרס ואסרו רבינו אפרים. ורבינו יואל מתיר וכן נהגו בריינוס. וטוב להחמיר דלדידן לא סתים. <b>אור זרוע</b>: וכן העלתה על המחט חלודה טריפה. <b>דורא</b>. ניקבה המחט משני צדדין ומלחו הבשר או שפשפו במים מספקא ליה לאבי"ה אי תלינן להקל כמו בזאב או נימא המים או המלח העבירו את קורט הדם. <b>אור זרוע</b>. מצד אחד בעינן שיהא הדם נגד חודו של מחט. אבל משני צדדין אפילו יש דם סביב מקום הנקב טריפה. <b>מרדכי</b>:
גועץ ציפורניו וכו'. מכאן דיקדק רא"מ שאין לקשור רגלי הבהמה כשמשפילין אותה על הארץ לשחוט. דאז אינה יכולה לנעוץ צפרניו בקרקע. אינה יכולה לעמוד, כיון שלא ראינוה שנפלה תלינן בשגרת ושרי: נפילה. אם דרך לפניה נפלה אפילו לא נפלה אלא גבוה ששה טפחים. ואם דרך גילגול נפלה צריך שתפול גבוה עשרה טפחים: נסתפק רבינו שב"ט בכל הני דלא חיישינן אי צריך פירכוס. או צריכה בדיקה בכל מיני טריפות לבד מסימנים. ובזמן הזה משבח אני את העצלנים שלא יסמכו על חכמתם לבדוק: חמיצי הוא קיטנית שיש להם זויות. חפצי עדשים. ואבי"ה פירש חפני עפצים. <b>אור זרוע</b>.
<b>פנים</b>. בין בבהמה בין בעוף. פירוש מן העורף ולמעלה עד יותר מאמצע גולגולת הראש. <b>אור זרוע</b>: נץ יש לו דרוסה בגדיים ובטלאים כשיש מצילין. יש לישאל לפי אותם שאומרים אין סירכא בלא נקב אם סירכא נמשכת מן המרה או מסומכיה דטחול. או דילמא דוקא בנקב בריאה ששואבת כל מיני משקין. <b>מרדכי</b>: סומכיה היינו כל מה שדבוק לכרס ולא יותר. מעשה והיה הטחול נפוח בקולשי והנפח מלא מים זכים והוציא המים והיה בפנים כמראה שעוה וציוה מורי לגוררו ואחר כך בדק בפנים והיה שלם שלא ניקב והכשיר <b>אבי"ה</b>. ואפילו היו מים סרוחים היה מכשיר: אין אנו בקיאין בגרידת הרופא לכן ראוי להחמיר כשנשתנה הבשר הכל לפי הענין. <b>מרדכי</b>: הלעטה הוא מקום שיכולה להחזיר. וכן דין עוף שניטל חרטומו: רבינו פרץ מסיק בירך העוף אע"ג דידע שלא נשמט כשהביאו לו לשחוט ונמצא הירך שמוטה ואינו יודע אם נשמטה קודם השחיטה טריפה. אע"ג דלא איעכול ניביה:
<h3>דף נג:</h3>
<b>שרפקא דספק דרוסה וכו'.</b> ומה שלא השהה אותו י"ב חדש משום חששא דאתי בהו לידי תקלה, [לא קשה] על ביעי דספק טריפה דמשהינן אי הדרא טענא, משום דרגילות למהר לחזור ולטעון אם אינה טריפה. <b>מהרי"ח</b>: כל מקום שנטרף על ידי נקב, אפילו אין כאן נקב והבשר רע סביביו כמו מוגלא טריפה: לקתה בכוליא דמליא מוגלא טריפה. נראה דמכת חרב כמו מוגלא. מקום חריץ פירש רש"י אותו לובן המסובך למתנים. והיינו אותו חוט שבכוליא שבו הוא תולה ממקום שנראה חלב והגידין מעורין שם, והוא אמצע כוליא. במוגלא אפילו לא הגיע למקום חריץ טריפה. ואם נבקע לשנים טריפה. ואם יש דם בכוליא כשירה. מעשה באיל שלא היה בכוליא [שלו] בשר כי אם מים צלולים, רק שהמקום שהלובן שלם כשירה. מעשה שהיה שלפוחית בכוליא, וניכר בטוב מקום חריץ והכשירו. ואם יש מכה על הכוליא מגבה חותכין אותה, אם אין מכה בפנים כשירה:
הכה במקל על גיד הנשה או על כוליא, אפילו מח ה מחמת מכה זו כשירה. אבל בחץ יש לחוש לצומת הגידין ולניקבה הכוליא. אם היו שלש או ארבע כליות והקטינו היתירות ונשארו שתים כהלכתה שלא הקטינו כשירה: אם שהולד מונח בה נמוק פסולה, נחתכה כשירה. נרקבה פסולה. נימוק הוולד במייעה ונעשה עצמות כשירה. בעוף אם ניטל המייעי שמונח בו הביצה כשירה. <b>אבי"ה</b>. ופר"ח וכן ר"י פסק בעוף לאיסור. <b>אור זרוע</b>. אלו שאין להם מרה לא חשיב כניטלה המרה דהא כולהו איתנייהו הכי, תוספות. אסקינן כמו באלפסי המחמיר בגלודה. ועוף שנגלד דינו כבהמה: אווזי דידן כעוף של מים דמו, אבל שאר עופות צריכים בדיקה ואין אנו בקיאים עכשיו לבדוק. <b>מרדכי</b>: טלה הוכה על מתניו, כמו שרגילים [הטבחים] שנראה שמן ונאדם הבשר מאד ונמצאת כוליא שנגדה אדומה שחורה ומטיא למקום חריץ. ואומ' בה"ג בכוליא מליאה דם כשירה. נראה דאפילו הוא מחמת לקוי כי הכא כשירה. שמואל בן ר"ב. תהר"ח: <b>פנים</b>. עוף שקורין פלומו"ל ויוצאים תולעים מקרקבן שלו כשירה: הא דאמר' כיס שלו קיים כשר, היינו דוקא שניקב על ידי חולי, אבל [על ידי] מחט אפילו בחלל הגוף טריפה. ניקב חצר הכבד טריפה, נסרך כשירה. מעשה שהמרה נדבקה לצלעות ומיצר הכבד כדינה והכשירה. <b>מרדכי</b>: ואין רגילין לבשל לינביל אלא לצלותן, לפי שחלקים ואין המלח נכנס לתוכן. ורבי מתיר. <b>מהרי"ח</b>: מעשה ששחט אווז ונמצאת מייעיו מונחים בין עור לבשר והיה הולך בטוב סמוך לשחיטה ולא היה תפור. והכשיר <b>אבי"ה</b>:
<h3>דף נח:</h3>
<b>כל יתיר כנטול דמי</b>. פירוש חשבינן כאילו אין לה אלא רגל אחת. וכן קבלה. ור"י פירש כאילו נחתך, והרי ניקב באותו מקום. מעשה בתרנגולת שהיה לה במקום צומת הגידין אצבע יתירה ובו עצם וציפורן, ורבו המתירין. <b>מרדכי</b>: שלש רגלים, אם יוצאות למעלה מן הארכובה ומגיעות לארץ ומהלכות על שתיהן טריפה. אבל אם אינו מגיע או אם היתירה עומדת שלא במקומה או שיוצאות, למטה מן הארכובה, דילדול בשר הן וכשירה. <b>אור זרוע</b>: כרוחב אצבע. וי"א כאורך אצבע כשיור' הקרא אמה. מעשה במייעי של כבש שהיה יוצא מן הדקין כאורך (אמה) [אצבע] והיה סתום בסופו והריעי נכנס בתוכו ויוצא מתוך, והכשירה. <b>אור זרוע</b>:
<h3>דף נו:</h3>
<b>פנים</b>. [רא"ש ס"ס נ] <b>מתחיל למשוך,</b> פירש <b>רש"י</b> דהיינו מן המיצר ולמעלה. <b>ואבי"ה</b> פירש שמושך ביד אחת הוושט וביד אחרת המייעי ההולך לקרקבן, וכל מה שמעלה היינו גגו. ואפילו לפירוש רש"י נראה דהמייעי ההולך לקרקבן דינו בכל שהו כקרקבן. <b>אור זרוע</b>: [אין ריאה לעוף לא ליחמר]. ודוקא דליכא למיחש לריסוק איברים, אבל נפלה גבוה עשרה לארץ חיישינן כמו בבהמה. <b>אור זרוע</b>. היכא דידוע שנפלה לאור ראוי להחמיר גם בבהמה. <b>אור זרוע</b>: אוכלים ביצים צלויות ואין צריך לבדוק אם יש בהם דם. אך כשעושין מהן תבשיל נוהגין לעיין אחריה. ואם נמצא דם בחלבון אחר שנתבשלה ואין מקום הקשר ניכר הביצה מותרת, ולא חיישינן שמא היה על הקשר ונתפשט חוצה לו. דספיקא דרבנן לקולא. <b>דורא</b>: אין סומכין על סימני עוברי דגים. אין עוף נאכל אלא במסורת ואפילו בשלשה סימנים. ואפילו אין אנו רואים שדורס חיישינן שמא ידרוס לאחר זמן. תרנגולתא דאגמא אסור. פירש ר"י דשני מינים הם. ומין אחד נקרא בלשון זכר ואחר בשם נקיבה. אבל פירוש רש"י לא יתכן, דהא כל היוצא מן הטמא טמא. <b>מרדכי</b>: החסידה שקורין שטורק יש מקומות אוכלים אותה. ואני מחזק מסורת אשכנז שאוסרין אותה. הרא"ש: ורבינו יואל אוסר כל זמן שלא גדלה הנוצה הגדולה שעל כל גופה: כשהביצה מליאה דם ניכר התחלת ריקום אפרוח. אבל לא נרקמו ממש מותר. <b>מרדכי</b>: ניציצים נתרבו לאיסור. והן רחבים. ויש להם מוצא ומובא כמו בירכי דגים. <b>אור זרוע</b>: דג טמא שנתבשל עם דגים טהורים ונמצא לאחר בישולו, לא חיישינן שמא נשתייר בתוכו מעט מים עם האיסור כשעירה הרותחין עם הדגים ואותו המיעוט יאסור שאר הדגים כשנוגעים זה חמין זה בזה. אך ביצים שנתבשלו ונמצא באחת מהן אפרוח או דם אסור אע"פ שיש ששים בשאר ביצים, מהאי טעמא דאין רגילין שיבשלו כל כך הרבה שיתבטלו ברוב. ואעפ"כ אין צריך להגעיל המחבת דאוקמה בחזקת כשרות. ואם הוציא הביצים או הדג בכף (ו)הכף אסור ואוסר כל מה שמוציא בו אחר כך. <b>דורא</b>: כלי שנאסר מחמת [ספק] או שנאסרו מספק דרבנן או מחמת חמאה של גוים אע"פ שנדה רבינו נתן מי שאוכל אותם, לא מחמרינן לאסור הכלים ואין מפרסמין הדבר. <b>מרדכי</b>: אפילו לפי ס"ה דדם ביצים דאורייתא, היכא שנטרפו ביצים בקערה ונמצא על החלמון אחר שיסיר החלבן שנשאר בקערה, בטל ברוב בלא ששים. אע"פ שאחר כך יבשלוהו דאז יהיב טעמא, (או) דאין חוזר וניער. אע"ג דבסה"ק כתב באפיית מצוות דבשעת אפייה יהיב טעמא. ושמא הוא לא החמיר אלא בחמץ בפסח. תהר"ח: עוף הנקרא פא"ן מותר באכילה: דג הנמצא בחרישה אפילו יש לו קשקשים לוקה עליו. רמ"מ: קיטנית או פולין בלא קליפות ושרביטין והן יבשים, ולאחר שבישלן נמצאו בהן זיזין מותרין. דור"א: וספר המצות קטן כתב טוב להשים אותם במים חמים שלא ישרצו בדופני הקדירה. <b>אבי"ה</b> מתיר תולעים שבגבינה אפילו פירשו לגמרי וכן בשר ודגים שהתליעו מחמת חום. <b>אור זרוע</b>: תולעים הגדילים ביין מותר לשתותן. ואם סינן היין ואחר כך ניער היבחושין ביין אסורין: תולעים שבקמח רבינו יצחק אור זרוע צוה להשליך את הקמח בנהר דונאו. תולעים שבקחלי הירקות, כיון שאין התולעת רוחשת בתוכו מותרת. וכן הורה ר"מ להתיר במבשל קליות חיטין ונמצאו בהם תולעים. הג' פ"ב: תולעת הנמצאת בפרי מבושל, שיער ר"מ שאין כל פירי שאין ששים כנגד התולעת. הילכך בטל. הרא"ש בתשובה: תולעים שביין מותר אפילו הוריקו מכלי אל כלי. תהר"ח:
<h2>פרק בהמה המקשה</h2>
<h3>דף עד.</h3>
השוחט את הבהמה ומצא בה בן תשעה חי או מת חלבו וגידו מותר ודמו אסור. בן תשעה שהפריס על גבי קרקע טעון ניקור כשאר בהמה. לא הפריס על גבי קרקע ונמצא טריפה מותר. <b>אור זרוע</b>:
אם יש לקותא או מכה בארכובה עצמה ושם צומת הגידין, ויש לחוש שמא נפסק אחד מהגידין או רובו של אחד, אפילו לא נשבר העצם טריפה. <b>סה"ב</b>: וזהו עד כדי רוחב גודל. ובשור הגדול ארבע אצבעות. וכל דינים אלו דוקא ברגלים שלאחריה אבל ביד אינו טריפה אלא כשנשבר אצל גוף הבהמה. <b>דורא</b>:
<h3>דף עו:</h3>
חדא אלימא, פירש <b>אבי"ה</b> דעב מונח על השנים הדקין. והן אותן שמפרידין כשחולין הבהמה ברגליה. דעופא שתסר, ויכולים לבדוק על ידי מחט ובו חוט וכורך החוט סביב כל אחד. <b>מרדכי</b>: היכא דנשבר העצם ויצא לחוץ וכן שמוטת ירך בעוף ולא ידע אי מחיים אי לאחר מיתה, רוב פעמים מצינן לברורי אם השחירה המכה אם כן מחיים הוא. וכל ספיקות שיבואו לחכם יש לאסור. ולא דמי לזאב שנטל בני מיעים דפ"ק, דהתם יש לתלות בזאב. <b>מרדכי</b>:
<b>[אם עור ובשר חופין את רובו].</b> פירוש שלא יצא רוב עובי השבירה לחוץ אלא מיעוט חלל העצם נגלה ורובו נכסה. וגם רוב היקף הבשר שסביב העצם על השבר קיים, אז מותר אפילו האבר. וכן פרקי כנף העוף דינם שוה אם נשברו ועור ובשר חופין רובו הכל מותר. ואם אינם חופים אז האבר אסור והעוף מותר. וצריך לשייר מעט מן המותר עם האבר האסור. והגף דוקא כשנשבר רחוק מעט מכבותנא באסיתא ממקום חיבורו, אז שרי. ומ"מ לעיין בצלעות אם נצרר הדם או נשבר ממש במקום חיבורו. וצריך בדיקה להכניס שפופרת בקנה ומניח הריאה דבוקה בצלעות, ונותן על הריאה גיל או גדפא ומנפח. אם עולה בנפיחה כשירה. <b>אור זרוע</b>: אמר רבינו יואל שיליא או טריפה שנתבשלה עם בשר אינו אוסר. <b>אור זרוע</b>:
<h2>פרק כיסוי הדם</h2>
יונה הנשמט גף שלה שצריך לשוחט לבדוק שאינו יכול לבדקה מחיים, נראה ששוחט בלא ברכה ויבדוק אם נמצאת כשירה יברך ודלא כרש"י. כוי אין מכסין דמו בי"ט דמוכן לודאי לא הוי מוכן לספק. אבל הכניס עפר לכסות בו צואה מותר לכסות בו דם הכוי, דהוי נמי ספיקא. <b>אור זרוע</b>:
השיב רבינו שמחה כשיש שני זכרים תאומים אפילו יש שני מוהלים, אחד מברך על המילה והאב להכניסו. והשני לא יברך על המילה אלא יברך אשר קידש ועולה לשניהם. ואע"ג דאין התינוק השני בבית הכנסת כשמלין הראשון. רק שלא יסיח דעתו בנתים. ונראה דהוא הדין לשני תינוקות לשני בני אדם. ועוד השיב אדם שלא מל מעולם לא ימול בשבת. <b>מרדכי</b>: וכן הוריתי בשני חתנים שיברכו שבע ברכות לשניהם. ונחלק עלי רבך בלא ראייה. הרא"ש בתשובה: הלכה למעשה כפרש"י דכיסה את החיה ואחר כך שחט את העוף שאינו מברך על השחיטה, אבל חוזר ומברך על כיסוי הדם. <b>אור זרוע</b>: ספק ממזר ורבי מי ששחט תרנגולת כשירה ושוב שחט אחרת ונתגלה בידו חייב לכסות, כסתם מתניתין. ה"ג פי"ג:
אין מכסין בטיט ולא בשחיקת כלי מתכות. ומכסין בזהב שחוק. ואין מכסין בארץ מליחה שאינה מגדלת צמחים. פסק הגאון, מי שאין לו במה לכסות ואינו רוצה לשרוף טליתו, ישחוט ויבליע הדם בבגד או בסנדל, ויברך על הכיסוי. וכשיגיע לעפר יכסנו, שיצא הדם הבלוע ויכסה. אין מכסין בשלג. <b>אור זרוע</b>: אין מכסין בגבבא ולא בנוצה ולא בסלתות. <b>אור זרוע</b>:
<h2>פרק גיד הנשה</h2>
צריך לנקר ירך חיה כירך של בהמה, ולא שרי רק החלבים הקריבים על גבי מזבח. אין צריך לבדוק בעוף אם יש לו כף עגול. אם ימצאו ברגלי התרנגול חוטין אדומים טוב להשליכם או לחתכם (ולהשליכם) [ולמלחם]. אבל אותם הנמצאים בירכי התרנגולים הרגילים להיות תדיר אדומים כשבאים לידי קשה בעיני לאוכלם. מ"מ איני מצריך לנקרן קודם בישול. ר"י: המנקר בשר ישבר עצמות שבירך וינקר הקנוקנות וגיד הנשה כולו עם השמנו. ויטול הגידים שבעיקרו והקרום שעל הקיבה דאקשתא ודאיתרא עד אמה מן המיעים של קיבה. ויפרידנו בנחת, שלא ישאר ממנו בכתתא. ויטול הקרום והחלב שעל הטחול ועל הכרס כולו, ואפילו הדבוק לגמרי, ועל המסס ובית הכוסות והגיד [שבטחול] וקרמא שבכסלים ושני קרומי הכליות וקרום שעל חצר הכבד וחוטין שבראש תחח הלשון ושבצואר. אל תאכלו ממנו נא כ"ה בכל צד ואחד באליה וכו'. בעל נפש לא יסמוך כי אם על בקי. <b>אור זרוע</b>: לובן כוליא אם אירע שלא שירשו מקצת לחוץ וניטלה או נתבשלה עמו לא אסרינן ליה. <b>אור זרוע</b>: צריך לקלוף היותרת בחוץ. אבל מצד הריאה אין צריך. נהגו לקלוף משני צדדין, דלא ליתי למיטעי. <b>אור זרוע</b>: סמוך לזנב יש שומן האליה, ועליה יש תרבא דקליבוסת. ואותו חלב ושומן דבוקים זה לזה, ואין ביניהם אלא גיד אחד לבן כעין קרום והוא בכרת. ומה שתחתיו מותר. רא"מ. <b>מרדכי</b>:
טבח יודע ונמצא אחריו חלב טריפה שלש פעמים אין מחזירין אותו, ואפילו אי קבל עליו ליזהר. אבל אם לא היה יודע ולומד, מחזירין אותו. הרא"ש בתשובה: נמצא אחריו חלב כשעורה מעבירין אותו ולא מלקינן ליה. אפילו נמצא בשנים ושלשה מקומות. ומכריזין עליו בבית הכנסת. ולא יתעסק באומנותו חדש. ואחר כך מתחרט בפני תלמיד חכם שבעיר ויתן לו דין [= עונש] כפי ראות עיניו. ויזהירו ויכריזו עליו שהחזירוהו לאומנתו. וקודם ההכרזה אסור לקנות ממנו. ואם נמצא אחריו כזית מלקינן ליה בברכו בבית הכנסת, ויכריז בעצמו בקול רם אחר המלקות. אבל המוכר במזיד טריפה בחזקת כשרות צריך לקבל דין [= עונש] מפי תלמיד חכם. (ומפני) [ואע"פ] שקבל הדין לא שבקינן ליה אפילו ליעשות חנוני למכור ואפילו אגוזים עד שילך למקום שאין מכירין [אותו] ויחזיר אבידה או יוציא טריפה מתחת ידו בדבר חשוב. מעשה במשומד שנגע ביין, ואמר שעשה תשובה בינו לבין עצמו. והתיר ריצב"א מפני שהפקיד כיסו בשבת. ורשב"א אוסרו. <b>אור זרוע</b>: בעל נפש לא יסמוך כי אם על בקי בניקור. <b>אור זרוע</b>:
[אומצא דאסמיק] אע"ג דדם שלא פירש מותר, כיון דאסמיק כל כך שנראה שם רוב דם, אסור. ו<b>ריב"א</b> פי' דע"י שמצמיתין אותו בחומץ נתקבץ הדם אל מקום אחד. <b>אור זרוע</b>: חוטין שבעוקץ אסורין. פירוש רא"מ הם חוטין שבזנב. כדתנן ניטל עוקצו. ואסורים מפני שיונקים מחלב שעל גבי הכליות. חוטין שבכסלים, אי שליף להו אדחמימי אישתלפי. <b>מרדכי</b>. רבינו יחיאל לא היה אוכל מאותה חתיכה. אך מה שנתבשל עמו היה אוכל. דהר"ח: אם היו שרויין במים הוי כחמירא. סה"ק: מילוי שהגם החיצון לא נמלח ופשידא אסור אלא אם נמלח הבשר שבתוכו ושהה כדי מליחה. ומה שמחלק בגמרא בצולין בסולת נקייה בשפולה, היינו בשפוד, כגון שעושין לקורבנים. <b>אור זרוע</b>:
<h2>פרק כל הבשר</h2>
נטל ידיו וטבעת בידו ואפילו רפוי אוסר, <b>הר"ח בתשובה:</b>
<h3>דף קז.</h3>
ואם קיבלו רביעית אפילו שלא מסומך יכול להיות שכשר אפילו אינו עומד. <b>פנים</b> [רא"ש סי' יח]. מים הראשונים צריך שיגביה ידיו. [אבל] אנו שאנו נוטלים שלש פעמים אין חוששין. וכן אם נגע אחר שלא נטל [ידיו] בידיו בעודן מוכשרות במים. או אם שפך רביעית על כל יד אין לחוש. ספר מצות קטן: אפילו [אינם] מקפידים עושים היכר ביניהם ואפילו בלחם, וכגון שאין אוכלים מזה הלחם. ורבינו קלונימוס ורבינו יהודה נהגו שלא לשתות בכוס אחד כשאוכלים בשר וגבינה, אפילו חלוקין בשולחן, אבל איסורא ליכא. וצריך שתהא מפה לפני זה ומפה לפני זה להיכירא. <b>אור זרוע</b>:
<h3>דף קח.</h3>
<b>טיפת חלב שנפלה על חתיכה קטנה שאין בה ששים ומקצתה בתוך הרוטב,</b> והטיפה נפלה על מה שחוץ לרוטב, הרוטב ושאר החתיכות מצטרפין לבטל הטיפה, אם נפלה טיפת חלב על דופן הקדירה מבחוץ שלא כנגד האש, אם [יש ס'] במה שבתוך הקדירה, מתיר בערב שבת או בערב יום טוב או בהפסד מרובה. אך צריך לערות הרוטב שלא כנגד נפילת האיסור. והקדירה אסורה. ואם נפלה הטיפה כנגד האש אפילו שלא כנגד הרוטב מותר ואפילו אין בו ששים. אבל נפל חלב הרבה אין להתיר אפילו כנגד האור, אלא כנגד הרוטב בששים. ואם [יש] ששים ונפלה כנגד הרוטב אפילו שלא כנגד האש מותר. ואסור להשתמש בקדירה לכתחילה: ואם נפל על כיסוי הקדירה יש לו דין נגד הרוטב ובטל בששים. הכיסוי אסור. <b>דורא</b>:
<h3>דף קיג.</h3>
<b>אם מלחו על דף שאינו מדרון צריך הגעלה.</b> וכלי חרס שנפל עליו ציר צריך שבירה. אפילו לא נמלח רק מעט, הציר חשוב רותח: בשר ששהה במים שלשה ימים מעת לעת שלא נמלח אסור לבשלו ומותר בצלי. ואחר שצאלו רמ"מ מתיר לבשלו אחר כך: ובשר ששהה ג' ימים מעת לעת אסור: בשר ששהה שלשה ימים בלא מליחה ונתערב בשאר בשר בטל ברוב. ולא שייך לומר יש לו מתירין. רמ"מ: שומן הכרכשא וכן של כרס, יורונו אם נחזיק דם ככנתא גופא. וכתב דמצא תשובה מרבינו שמואל בן ר"ב. אבל מצאתי לאסור, [וכן] כתב רב יהודאי, סורייקי סומקי שבכנתא לא מהני להו חתיכה ומליחה. ומיימוני: חלק. רק שבלע קצת מן הדם שנפלט, אז אסור גם הבשר... ו<b>אבי"ה</b>: קערה כפויה שמולח עליה בשר לא נאסרה דשריק. ואם יש גומא בגב הקערה נאסרה. ספר המצות, הג' פ"י. לא אסור (אלא) חי בלא מליחה. ודוקא שובר אבל חותך שרי. ואם אחר ששחט הישראל משך הגוי סכינו נגד צואר של בהמה אין זה גמרו ביד גוי ומותר. <b>אור זרוע</b>: אסור להניח חלב בעור (כנגד) הקיבה להשים במים לקרוש היטב, דכבוש כמבושל. <b>דורא</b>: ויש להסתפק במה שאסרו על ידי ששהה מעת לעת או על ידי מליחה אי אסור בהנאה. והמתירו בהנאה אין מוחין בידו כל כמה דלא אשכחן ראיה לאיסור. <b>אור זרוע</b>: <b>פנים</b>. ובקיבה כשירה שינקה מן הטריפה וכו'. בכולהו אמרו להחמיר לכתחילה:
<h3>דף קו.</h3>
<b>חוץ לתחום אבלתינהו.</b> מכאן ראיה שאין צריך לנהוג חומרי העיר ומנהגיה אלא בתוך התחום. <b>מרדכי</b>:
היכא שנתיבש הכחל מאד ונתבשל בהדי בשר, בדיעבד שרי. ובתשובת הגאונים כתוב דנהוג דלא מבשלי כחלא, ומיובש מעיקרו שרי. (הז"ז דאסיר). <b>אור זרוע</b>: לעשות מלחייאת צריך קריעה שתי וערב וטח בו בכותל. לא קרעו שתי וערב אסור ואפילו בלא בשר עמו ואפילו בדיעבד. ונהגו דלא מבשלי כחלי אפילו קרעו שתי וערב וטחו בכותל ואפילו לבדו: הלב שנתבשל בקדירה אוסר אם אין ששים כנגדו. ואם נצלה או נמלח קורעו אחר כך ומותר. ואם נתבשל בעוף שלם, העוף מותר כי כל עוף יש לו ששים נגד לבו שלו. ואם הלב דבוק בחתיכה ויש ששים לבטל החתיכה ונתנה בקערה והחתיכות נוגעות זו בזו בקערה אפילו איכא ששים בחתיכה שבקערה אין אוסר שאר החתיכות. אך נמצא במולייאתא לב או כבד שלם דבוק בחתיכה צריך ששים כנגד כל החתיכה. והיכא שנתחך ערלת הלב ונמלח מבפנים ומבחוץ יש לו דין בשר: נהגו שלא למלוח כבד קודם צלייה. ואיסור זה לא נמצא בשום מקום. כבד שלימה המחובר בעוף, אין שום עוף שהוא ששים על הכבד שלו. לכן כשתבשל בקדירה צריך לבטל כל העוף. נצלה או נמלח כבד עם בשר, בדיעבד מותר, וכן בכחל. ויש להדיח החתיכה שתחת הכחל. ובכבד הנצלה צריך קליפה סביב הכבד. <b>דורא</b>: שהה כדי מליחה. מעשה בכחל ובשר שנמלחו ושהה כשיעור בכלי מנוקב והושמו בכלי שאינו מנוקב ביחד ונטף ציר מהם. והתיר לי רבינו מאיר הכל. <b>תשב"ץ</b>:
<b>קיי"ל "עלו" וכל שכן נתבשלו, אבל נצלה בשפוד לא:</b> מותר ללוש במים שהוחמו במחבת חולבת אע"פ שאוכלים הפת עם בשר, אבל במים שהוחמו במחבת של גוים אסור ללוש לכתחילה אע"ג דאינן בני יומן. <b>דורא</b>: כלי חרס אפילו כלי שני מבליע. <b>מהרי"ח</b> פרק כירה: צנון שחתכו בסכין של איסור לא סגי בקליפה. <b>דורא</b>: אסור לחתוך שומין או כרישין בסכין חולבת ללפת עם בשר. ואם חתך ונתן בקדירה מותר, כי יש ששים לבטל טעם הסכין הנבלע בירק. ואם חתכו בסכין של גוים צריך ששים כשיעור כל הירק, ואע"ג דלא הוי בן יומו, דסתם סכינים אינם מקונחים. <b>דורא</b>: כתוב (בסמ"ג) [בספר התרומה] עלי כרוב וקפלוט לא בעי אלא הדחה. ולא הבנתי, דהא אמרינן בקשות גריר לבי פסקי. וכן פסק המיימוני וספר ה': הגה במיימוני: כתב הר"ח דבחתיכת הירק של הצנון בסכין של גוים אין הצנון נאסר:
צלה דג עם בשר אסור לאוכלו משום דקשה לדבר אחר. סמ"ק: נמלגה התרנגולת בקערה חולבת מותר, דכלי שני אינו מבשל. אבל אם נתנו תרנגולת תחילה נאסר כדי קליפה מחמת העירוי (מחמת) כלי העליון, אם ראשי הנוצה למעלה, שאין יכולין להגן. <b>תשב"ץ</b>: נפלה זבוב בכף דכלי ראשון נאסר. ואם שוב החזיר הכף לכלי אסרו. דהא דאמרינן עירוי דכלי ראשון מבליע היינו כשנופלת בקילוח אבל מפטפף ופסק לא. <b>תשב"ץ</b>: אין להניח שני תבשילים של בשר ושל חלב בתיבה אחת. ובדיעבד דילמא לא מחזקינן איסור ושרי. <b>אור זרוע</b>: הגה בסמ"ק כתב נבילה וכשירה הנוגעים יחד, אם מבושלים או צליים ולחים, בעי קליפה. ואם חיין ויבשים אפילו מלוחים ואפילו לחים, אם אינם לחים מחמת מלח סגי בהדחה. בהר"ח: בשר או גבינה נמלחו כעין קדירה ויש בו זמן מרובה קצת שנמלח ויש ליחלוחית במלח או בציר שעליה יש לחושבו רותח. אבל אם נתייבשו וניכר לעינים שאין בו ליחלוח כלל אין לחוש. ואם חזור ומתחלח על ידי מים יש לחוש אלא אם כן נרחצה יפה, כי אז אדרבה ההדחה מעברת המלח. <b>אור זרוע</b> <b>ודורא</b>:
שיעור מליחה כשיעור צלייה אותה חתיכה עצמה כפי עוביה וגודלה. כשצולין בשר שלא שהה כשיעור מליחה וחתכהו בסכין קודם גמר צלייה אסור. וכן אסור לתחוב סכין בכבד בשעת צלייה ואפילו מלוח. והשפוד מתירין בדיעבד בשר הנצלה בו אחר כך. <b>דורא</b>: חם על ידי האור זה בצד זה קולף כדי נטילה את מקומו. סמ"ק: אסור לשפוך מכלי כשר שיש בו שמן כשר לתוך נר דולק ובו חלב או שומן של גוים, וראייה מפ"ה דמכשירין. יש ליזהר שלא להכניס בשר הרבה בכלי שיש בו מעט מים, אלא יתן מים הרבה ומעט בשר. מעשה שהיה מים הרבה בגיגית שרחצו בה הבשר, ושוב מלח ו' חתיכות ודלפה פליטת הציר לאותם מים, ונפל בהן חתיכה שלא נמלחה ומותר: חתיכה שלא נמלחה ונפל עליה ציר או נפלה לתוך הציר, יחזור וידיחנה וימלחנה: אם מלחו בשר ונתנו על בשר שנמלח לפני שבוע מותר בדיעבד. ואם נמלח רק לפני יום אחד מותר לכתחילה. רגילים לתת המים תחילה בכלי ואחר כך הבשר כשרוצים להדיחו. ואם נתן הבשר תחילה לא נאסר הכל:
נהגו להגעיל דפוסות הגוים לגבינות. ובדיעבד שרי רק שהדיחוהו יפה. <b>דורא</b>: פעם אחת מלחו חצי שלפנים והניחו צד העצמות למעלה ואחר שלשה ימים מצאו ציר בגומא שאצל החזה, ולא היה מקום לצאת. ואמ' דנהגו להתיר. רא"מ: <b>פנים</b> [קיצור פסקי הרא"ש סי' כז]. ור"ת מתיר לבשלו אחר מליחה וכו' קודם צלייתו. ונהגו לתחוב בו קוץ או קיסם ונוקבין בו בעומק. א"ז. כשרוצים לאוכלו אחר כך נבון לקורעו. הגה במיימוני: <b>פנים</b> [סי' כח]. סכין ששחט בה וכו'. ואם חתך בעי קליפה. ואם שחט בה רק פעם אחת אם אין עליו לכלוך שרי בדיעבד: ובדפוסות אם נסתמו הנקבים אסור אפילו בדיעבד: בשר ששהה במלח כשיעור ובישלוהו בלא הדחה, אם יש ס' במים ובתחיכה נגד ליחלוחית דם ומלח שעל החתיכה מבחוץ מותר. ובשר יבש שנתבשל בדיעבד בלי הדחה מותר: מותר לצלות עוף שלם, דפולט הכל אפילו מה שפירש מדופן לדופן: תרנגולת שנמלחה מבחוץ ולא מבפנים ונתבשלה נעשית חתיכה דאיסורא. מעשה שנמלח ראש כבש מבחוץ ולא מבפנים, והורה רבינו יהודה שלא למולחו פעם שניה, ולא לבשלו, אלא יצלו אותו. והרב אביגדור כ"ץ השיב על התרנגולת שלא נמלחה מבחוץ, אם יחזור וימלחנה מבחוץ למה תיאסר: בשר תפל שמלא קרח מותר לשרותו [במים חמין] בכלי שני אע"פ שהיד סולדת בו: בשר צלי א"צ מליחה. ומנהג למלוח לכתחילה מעט. ומ"מ אם צלה בלא מליחה מותר. אך אז נוהגין לכתחילה להדיחו מן הדם אחר צלייה. כשצולין יונים על מנת לטגנם צריכים לשהות במלח כשיעור מליחה, לפי שרגילים לטגנם קודם גמר צלייתן. וכן אין למלאות תרנגולת בבצים אלא אם כן שתהה כשיעור צלייה אחרי [מלחן]. מהר"י טרוש:
חתיכה גדולה (דחללינהו) [דחלליה טבח] ושוב חתכיה בעל הבית לחתיכות קטנות קודם מליחה צריך לחזור ולמולחו <b>מרדכי</b>. ונהגו לקלוף. <b>דורא</b>: מספיקא מותר. <b>דורא</b>: בסמ"ק כתוב, חתיכה חמה תחתונה אוסרת כל העליונות, אפילו חתיכה של איסור קטנה ולית בה שומן: מעשה בטבח שתפס ברגלי התרנגולת בידו וערה את [מים] רותחין עליה, דהשתא אין הנוצות מגינות, ונאסר כדי קליפה. ושוב מלחה ובישלה עם שאר בשר, ודאי לא אמרינן שנאסרה התרנגולת מחמת המליחה מכח שמנונית שבכדי קליפה, כיון שהדם שאסרו אינו מפעפע גם השמנונית אינו אוסר. אבל נ"ל לאסור הכל, כי שמא אין כח במלח להפליט כלל בדבר מבושל, ואם התרנגולת נמלחה רק מבפנים ולא מבחוץ, בכדי קליפה מפסיק בין המלח ובין גוף התרנגולת תהר"ח:
<b>סליק חולין</b>