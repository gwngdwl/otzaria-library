<h1>הערות על כתר ראש</h1>
<sup>א)</sup> כדעת הגר"א זל"ה (שו"ע רבינו סי' ט' ס"ק ח').
<sup>ב)</sup> יטיל בהם ציצית של פשתן דוקא לאפוקי דבשל צמר לא יעשה ציצית של פשתן דלא הותר כלאים בציצית אלא עם התכלת (רבינו בש"ע הנ"ל וכן במעשה רב).
<sup>ג)</sup> מרן הגר"א זל"ה היה לובש ט"ק של פשתן ולא של צמר עיין בסידור הגר"א הלכות ציצית שני טעמים בזה, מהגאון ר' שמואל סלאנט זל"ה, ומהג' רנ"ה הלוי זל"ה.
<sup>ד)</sup> עד שקטן כן ט' שניס יכול לכסות בו (מנחות פרק התכלת).
<sup>ה)</sup> ברה"ר וכמו המוצא כלאים בבגדו פושטו אפילו בשוק ואפילו בשבת.
<sup>ו)</sup> עיין ילקוט תהלים רמז תשכ"ג כל עצמותי כו' מאחורי ומלפני הושלכתי ב' כנפות של טלית ומרן הגר"א ז"ל מביא ראיה ע"ז ממדרש אבכיר ומהירושלמי (ש"ע רבינו סי' י"ז ס"ק י').
<sup>ז)</sup> וכמ"ש ב"י בשם זקני הקדמונים (מגן אברהס).
<sup>ח)</sup> באליהו רבא מסיק דבעל נפש יחמיר לעשות התיתורא רחב אצבעיים לא פחות כו' והיינו כדי שישארו הבתים אצבע על אצבע ול"פ. עיין בע"ת שכתב דאם אין מחזיק עם התיתורא רק כאצבע על אצבע אפילו בדיעבד פסול, וכן פסק בספר באור מרדכי שלא ישארו הבתים פחותים מאצבע ועיין מ"א וז"ל אבל החכמים כו' מניחים קטנים כאצבע ומחצה [היינו עם התיתורא, שישארו הבתים כאצבע].
<sup>ט)</sup> כמ"ש הרא"ש בה"ק בפי' לרבנן דבי רב אשי דאמרו נסוכה מ"ו א' כל אימת דממשמשי בהו מברכי היינו משמשי להחזירם למקומם כשנשמטו [ורבינו בשו"ע משמע דדעתו נוטה לברך אף כשלא נשמטו].
<sup>י)</sup> עיין בעמודי אור סימן א' שהקשה סתירה מלשון הגר"א בשו"ע על דברי הגר"א במשנה כלים פרק י"ח משנה ח' ויתכן לבאר דברי מרן הגר"א זל"ה שמפרש לשון המשנה שם בכלים, התיר קציצה ראשונה, שנקרא קציצה ראשונה ע"ש שקצוצה מטבלא שלה דהינו ממעברתא כפי' הב' בשם הערוך ולא כפי' התוי"ט ע"ש שקצוצה מחבירתה ולפי"ז משמע שאי"צ להיות מעור אחד עם המעברתא אבל הד' בתים בעצמם צריכים להיות מעור אחד וכמובא בספר חיי אדם, ובשערי רחמים בשם הגר"א והשאג"א שיהיו הבתים פרודות זמ"ז ועיין חת"ס סי' פ"ח דאותן שעושין שלא יהיו מעור אחד ומדבקים הבתים זה בזה הוי תרתי דסתרי, ואם אינו חיבור הרי אינם מעור אחד, ולפי"ז תשובת רבינו הגר"א זל"ה להגר"ח קאי על על השאלה מעור אחד עם המעברתא, וזה לא נזכר בשום מקום, ולא כן הארבעה בתים לבדן צריכן להיות מעור אחד.
<sup>יא)</sup> ודברי הגר"א זל"ה שמחובר בדבק חשיב חבור נ"ל דקאי על חיבור הד' בתים עם הטבלא [המעברתא], מהני חיבורן בדבק, וממילא אין שום סתירה בדברי הגר"א זל"ה שהקשה בס' עמודי אור כנ"ל, ולא מדברי הגר"א לדברי תלמידו הגר"ח ז"ל.
<sup>יב)</sup> אך שיהיה גוף הבית מרובע כדין זולת שחרות הפאקוסט (אשל אברהם).
<sup>יג)</sup> בס' בית יעקב מה"ר ברוך ברוידא מקעלעם, דפוס ירושלים. ונראה ששתי שו"ת הוי ולב' אנשים בזמנים שונים, לאחד השיב בחשבון כ"ד זוגות ולהשני בחשבון ס"ד זוגות.
<sup>יד)</sup> אף שאין דרכו נכון בעיני הבריות לא יתבייש מהם [רבינו משלי י"ד ב'] הולך ביושרו ירא ה' כו'.
<sup>טו)</sup> והוא שיעור ביצה, דלענין טומאה פחות מביצה אינו מקבל טומאה, והגר"א בעצמו משמע דס"ל דעל כזית צריך נטילה וברכה.
<sup>טז)</sup> וכן בישועות יעקב וא"ר ובשכנה"ג, ויש פוסקים דס"ל דהלמ"מ כמו הרצועות.
<sup>יז)</sup> כמו ברצועות הלא"מ שיהיו שחורות בחוץ והמעברתא מלמטה היא נק' חוץ של תפילין.
<sup>יח)</sup> בשערי רחמים כתוב, ואף לא סביב הבתים, נראה הטעם משום ביזוי כו', וכפי נוסחתנו הטעם כהיש נוהגין שיהיה ככנפי יונה ע"ש כנפי יונה וכמו המעשה באלישע בעל כנפים.
<sup>יט)</sup> והקב"ה אל כביר לא ימאס בתפלת הצבור, ואני תפלתי כו' בעת רצון עניתך אימתי עת רצון בשעה שהצבור מתפללין.
<sup>כ)</sup> ודווקא אנוס בגוף פטור, אבל לא אנוס ממון ח"ו וכמובא בס' שם יעקב מה"ר זלמן מירלס מעיר המבורג, ובס' אליה רבה בשם תשובת ב"י וזה לשונם, ותפלת יחיד נק' תפלת ערער, ועי' בשל"ה.
<sup>כא)</sup> הרמב"ם פי"ב מה"ת, מרע"ה תיקן הקריאה בשבת וב ' וה', ועזרא תיקן לקרוא גם במנחה בשבת.
<sup>כב)</sup> כי הס"א תרדוף לשלם לאדם תיכף כרעתו והעבירה עצמה משלמת לו ע"י בבאורי רבינו משלי י' כ"ד, לכן כששמתודה תיכף אין לה להס"א פנאי לשלם. ואפשר לומר עד"ז מאחז"ל (ברכות ה' ב') אם רואה אדם שיסורין באים עליו, יפשפש במעשיו כלומר יתודה תיכף שנאמר נחפשה דרכינו ונחקורה (איכה ג') ולשון חיפוש שייך על דבר הטמון במקום ידוע שמונח עי' בביאורי רבינו (משלי ב' ד') ועל ויחפש (בראשית ל"א ל"ה) תרגם יוב"ע ופשפש, ובזה ניחא הגירסא, פשפש ומצא היינו התודה על לשעבר וידוע אליו, ומצא שעל עונו מחוייב לבוא עליו יסורים יעשה תשובה כלומר על להבא שנאמר ונשובה עד ה' כי עיקר התשובה היא חרטה לשעבר ועזיבת החטא על להבא, פשפש ולא מצא, פי' התודה על חטאתו כדין ולא מצא עונו גדול כל כך לבוא עליו יסורים, יתלה בביטול תורה, דביסורים בעינן דווקא עון שיש בו מעשה חוץ מביטול תורה דאז נענש אע"פ שאין בו מעשה.
<sup>כג)</sup> הרבה פוסקים מצריכין לחזור ולהתפלל מחמת זה, וטוב להשמיע לאזניו בלחש מלה במלה.
<sup>כד)</sup> שמאמין בלב ונפש והלואי שיהיה כן.
<sup>כה)</sup> ולבקש מהשי"ת שישמור אותו מן החטא, ושיהיה מסייע אותו לעוה"ב, וישתתף ש"ש בצערו, כי התפילה צריך להיות על כלל ישראל.
<sup>כו)</sup> עיין בשע"ת שאם לא התפלל דרך תחנונים חוזר ומתפלל, וכשמתנענע ביותר א"א להיות התפילה בדרך תחנון.
<sup>כז)</sup> שלא יהיה דבר חוצץ בינו לבין הקיר היינו דבורו לקירות לבבו, וזהו ענין יחוד קוב"ה ושכינתיה [תק"ז ק"ג ג'].
<sup>כח)</sup> עי' של"ה הק' וז"ל. מי שבא לביהכנ"ס ומצא צבור מתפללין, יעמוד וימתין, עד שיסיימו כו'.
<sup>כט)</sup> ולא יחזור למקומו עד שיגיע הש"ץ לקדושה עיין ב"ח, אם לא שהמקום צר ודחוק ימתין עד חזרת הש"ץ.
<sup>ל)</sup> היינו דוקא בברכת שומע תפלה.
<sup>לא)</sup> זוקף כל גופו כחיוויא, וראשו נמוך, שהוא מעוך בעפרא, וכן בס' הדרת קודש, כד זקיף כו', וכ"כ רבינו בשנו"א ברכות ודלא כפי' רש"י שם.
<sup>לב)</sup> עיין מדרש תלפיות בשם ספר לב אהרן על שופטים דף ל"א ע"א, הביאו ילקוט שופטים דף י"ז ע"ג בשם תד"א וכו', עד יבחר חודשים, פי' הכונה שהשי"ת יבחר תמיד חדשים ירצה חידושים בוחר ורוצה במי שמחדש חידושים בד"ת עכ"ל.
<sup>לג)</sup> מתחלה צריך למלא כריסו מקרא משנה גמרא, בבלי ירושלמי תוספתא מכילתא ספרא וספרי וכל הברייתות ואח"כ לעסוק בפלפול חברים, והמשנה סדר הלמוד יאבד גם מקצת התורה שלמד בנעוריו (א"ש ח' ב'), ובביאור רבינו לסבי דבי אתונא.
<sup>לד)</sup> ביאור רבינו משלי ח' י"ד, על הפסוק לי עצה, היינו עצה להתייעץ ולהבין אם זאת פיתוי היצה"ר להתגבר כו'.
<sup>לה)</sup> מדרש תלפיות בשם ה"ר ן' עזרא בס' תהלות] וז"ל הדברים נקראו מחודשים על ג' פנים, אם שנתחדשו עתה לאדם זה והם ישנים אצל אחר, ואם שהם מחודשים אצל העולם, ואם שהיו ונאבדו וחזרו ונתחדשו עכ"ל.
<sup>לו)</sup> והטעם כדלעיל ומה נפקותא בזה בין כך וכך נגלות לנו רזי תורה"ק והלכתויה.
<sup>לז)</sup> המלאך הממונה על הזכרון הוא מיכאל גימטריא ק"א, ואינו דומה הלומד פרקו מאה פעמים להשונה ולומד ק"א פעמים, של"ה בשם האר"י. הסבר לענין זה, שאחז"ל אינו דומה, משמע שאין דמיון כלל, בזה הפעם האחד שהוא מוסיף לחזור ואפילו בשכבר חזר ק' פעמים, והיינו, כי כח למוד תוה"ק וחיי עולם נטע בתוכנו, היא נטיעה בלב האדם על להבא וקולטת מקום בו, וגם הזריעה נשארת לצרף ולחבר כו', א"כ בשעה שהוא חוזר את למודו, נצרף גם הראשונה ונעשה שתים, וכשחוזר פעם ב' נצרף הראשונים ונעשה שלש, וכשחוזר פעם ג' נצרף הראשונים ונעשה שש, וכשחוזר פעם ד' עם הראשונים עולה עשר, וכן הלאה, לזאת כל מה שמוסיף לחזור, מרויח להכפיל הצירוף הראשונים, והלומד פרקו מאה פעמים עם הצירופים כו', בודאי אין שום דמיון כלל להלומד מאה ואחד, כי בזה האחד שהוא מוסיף ובפרט על המאה הראשונים וצרופיהם, מרויח כפל כפלי כפלים וכן הלאה עד בלי שיעור.
<sup>לח)</sup> אגדות ומוסר נצרך לכל ככסף הנצרך בין לעניים ובין לעשירים (באור רבנו משלי ח' י'), ובמדרש רבה, הרוצה להכיר מי שאמר והי' העולם ילך אצל אגדה והיא התכלית מכל החכמות, וכמש"כ החזק במוסר אל תרף נצרה כי היא חייך, ועיקר חיות האדם להתחזק תמיד בשמירת המדות ואם לאו למה לו חיים, ורבינו הגר"א ז"ל היה מחבב ספר מנורת המאור, וס' חובת הלבבות, ובמקום שער היחוד היה אומר ללמוד ספר הכוזרי הראשון שהוא קדוש וטהור. ועיקר אמונת ישראל והתורה תלוין בו, גם הספר מסלת ישרים מרמח"ל ז"ל.
<sup>לט)</sup> להתחבר עם עניים והמתנהגים בשפלות, ולישב עמהם בכדי שיסתפק במה שימצא את עצמו (באור רבינו משלי ט"ז י"ט), וכמו מעשה דר"ע שמצא עשיר יושב בין העניים.
<sup>מ)</sup> עיין באור רבינו משלי ט"ז א', וז"ל וכן הוא בתורה כו' וכחסר ישים מגמת נפשו בענין תורה"ק. בכל לבבו כו', ה' יתן לו דעה ובינה, ועיין שם עוד בפסוק ב' כל דרכי איש, וכמו שעולה על רוחו ברצון הרצון זך וישר בעיניו, אך תוכן רוחות ה' והוא יודע.
<sup>מא)</sup> כי כל מעשה השכינה והנהגת עוה"ז תלוי בהבל פיו (תק"ז ק"ל ב' ג'), וכל מי שמרחיב שפתיו אע"פ שיש לו נפש טובה יהיה לו מתיחה ע"י הבל פיו (משלי י"ג ג'), ומי שמונע אפילו דבריו הנצרכים לו הוא יודע דעת (רבינו משלי י"ז כ"ז).
<sup>מב)</sup> עיין באדרת אליהו להגר"א, על בראשית ג' ד', מה שהביא שם שתי טענות של היצה"ר כו'.
<sup>מג)</sup> עיין באורי רבינו משלי א' כ"ג, שבכל דבר שאדם עושה נותנין לו רוח ממרום, והוא המסייע אותו לעשות דברים עוד כאלה, וזה הרוח אינו נח ושקט עד שיעשה עוד דברים כאלה והוא נהנה מהם.
<sup>מד)</sup> ודלא כדעת מ"א דביצים אינן מבטלין תורת לחם.
<sup>מה)</sup> בס' בית יעקב מהר"ב ברוידא מקעלעם, והכי שמענא דהוי אצל רבינו הגר"א ז"ל אורח טוב הגאון ר' רפאל האמבורגר בעהמח"ס תורת יקותיאל וכבדו עם לעקחך ורצה לטבול ביי"ש וציוהו לברך ענט"י והתחיל הרב הנ"ל לפלפל במה שכתבו. עבר דיי"ש אינו משקה, ואמר רבינו הגר"א ז"ל גם לדברי מי שהוא אומר שהוא זיעה בעלמא הרי מתניתין דמס' מכשירין ריש פרק שני דזיעה שמחמת המים דינה כמים, ואמר הרב הנ"ל אילו לא באתי אלא לדבר זה די לי ונטל ידיו ובירך ענט"י, וכן היה נוהג רבינו תמיד.
<sup>מו)</sup> מובא בספר תוספת מעשה רב בשם ה"ר ר' יעקב כהנא בעל המח"ס גאון יעקב, בהיותו במסיבה אצל הגאון ז"ל בפורים, הביאו להגאון החסיד משלוח מנות ציטרין ותפוחים כו', ונרדם הצדיק הר' זלמן ז"ל תלמידו על השולחן ונגע בידו הכלים שבו התפוחים וציטרין וצוה הגאון החסיד זל"ה לחתוך אותם דק דק ולהשליכם לביה"כ, כדי שלא ימצאם אחר ויאכלם, ואפילו לנכרי לא הניח למכור כדי שלא יחזור למכרם לישראל.
<sup>מז)</sup> בספר בית יעקב מהר' ברוך ברוידא מקעלעם, וז"ל שם שמעתי מפי תלמידו המובהק ר' סעדיה זל"ה שראה על פת הבאה בכסנין שעושין על חמאה פסק רבינו הגר"א ז"ל דגם האוכל כשיעור קביעות סעודה א"צ לברך ברכת המזון מטעם דאין אחרים קובעים ‏ סעודה לב"ב או לאורחים.
<sup>מח)</sup> ובכתכ יד מס' הדרת קודש נתן סימן לזה ולחשוף מיס מגבא, הג' רומז לנטילת שחרית שהוא ג' פעמים, הב' נטילת סעודה בב' פעמים, הא' מים אחרונים, וכולם ברביעית כמ"ש (שבת פ"ב א') ודברים הצריכים נטילה סימנם שבולת מים שטפתני, נוטריקון שמע, טבול, פת, תפילה, נט"י.
<sup>מט)</sup> עיין בש"ע רבינו סי' שכ"ה,‏ ופשיטא שלא לצוות לנכרי לעשות שום דבר מלאכה.
<sup>נ)</sup> ובשעת קידוש על היין לא יהא הלחם על השולחן, (עי' תוספות בפסחים דף ק' ע"ב, ד"ה שאין) [מעשה רב].
<sup>נא)</sup> מה שנהגו לאמור בקדוש שבת בשחרית זכור את יום השבת כו' עד וינח ביום השביעי, ואח"כ מפסיקין בדבור ומוזגין הכוס ואומרין ע"כ בירך, ויש שמתחילין ע"כ בירך, זה איסור גמור, כי כל פסוקא דלא פסקיה משה לא פסקינן, וכזה נמצא כתוב בשם מרן הגר"ח ז"ל שמה שנהגו לומר בהגבהת ס"ת וזאת התורה כו' על פי ה' ביד משה אינו נכון כי לא נמצא פסוק כזה, ונשתרבב הדבר, כי מתחלה היו אומרים ויהי בנסוע כו' ובהכנסה אמרו ובנוחה יאמר כו', ובאמצע אמרו הפסוק על פי ה' יסעו בני ישראל וגו' על פי ה' ביד משה, ונשתרבב המנהג לאמור רק סוף פסוק זה ואינו נכון מטעם הנ"ל. כ"א לאמור פסוק וזאת התורה כו' וגם הפסוק על פי ה' יסעו וגומר על פי ה' ביד משה.
<sup>נב)</sup> רבינו הגר"א זל"ה בטל המנהג שמשנין נוסח אלו הג' ברכות היינו שאותך לבדך ביראה נעבוד, ועושה השלום בעשי"ת, ומלך צור ישראל וגואלו [עי' פאת השולחן הלכות אר"י סי' ב' ס"ק כ"ד]. טעם ע"ז שלא אמר שיה"מ קודם ברהמ"ז כדי להזכיר נחמת ציון ברצה, וע"ד שלא אמר צור משלו, מפני שיוצאין בו י"ח ברהמ"ז דאורייתא [בשם הגאון ר' אשר הכהן זצל"ה בעמח"ס ברכת ראש ושארית הברכה.]
<sup>נג)</sup> עיין בספר אמונה והשגחה, לקוטי הגר"א זצ"ל, וכן דוד בגי' י"ד שהוא מרומז נגד הלבנה במלואה והיה לו עתים שונות, כדחז"ל האי מאן דאתייליד בלבנה כו', ובכ"ז אמר דוד, בידך כל עתותי.
<sup>נד)</sup> ומקרא מלא הוא כמים הפנים לפנים כן לב האדם כו' כשם שהוא מלמד זכות כן ילמוד זכות מי שכנגדו ובזה פי' בנו הגאון מוהרי"ץ מוואלזין ז"ל הפסוק עד שוב אף אחיך פי' ישוב ממך מלבבך שהוא חטא כנגדך אז ושכח מה שעשית לו, [בשם הגאון ר' אשר הכהן משערשאב בעהמח"ס ברכת ראש ושארית הברכה].
<sup>נה)</sup> עיין ביאורי רבינו משלי ט"ז ח', טוב לאדם שיעסוק בעולם הזה מעט, ויקבץ ממון ויעשה צדקה וגמ"ח, וכאשר יש לאדם ממון מעט הוא יוצא י"ח צדקה עכ"ל [שלש מיני צדקות הם, זהב, וכסף, ונחושת, המדה היותר טובה העושים צדקה בכל עת, היינו זה הנותן בריא בחינת זהב, והב' שבלא סבה ומסובב אינו נותן שום צדקה, כ"א כשאחד מב"ב חולים ר"ל, זה בחינת כסף, היינו כשיש סכנת פח, והג', אף בזה אינו משים לב, ואומר שזה מדרך הטבע כו', אכן כשהוא בעצמו חולה ונוטה למות, והרופאים נושאו לחייו אז מצוה לב"ב שיתנו לצדקה עבורו, כי מה יתרון לו ברכושו, זאת מדה גרוע בבחינת נחשת, נתינת חולה שאומר תנו, בכ"ז צוה הקב"ה ליקח מכולם, אך ורק לבל לקפוץ ידו ולקיים נתן תתן, פתוח תפתח, עשר בשביל שתתעשר] [בשם ה"ר אלעזר בגרי"מ נגד הגר"א זל"ה].
<sup>נו)</sup> מתן בסתר, ולא כתיב מתן סתר, רמז לזה, נוטריקון, והיינו, בנים, ספר, תורה, רש, הנותן בניו לת"ת בשכר כי מזונותיו ש"א קצובין חוץ מתשב"ר והכותב ספרים ס"ת ובזה"ז הקונה ספרים ומשאילן לאחרים (יור"ד סי' רצ"ט), והתומך תורה לת"ח עץ חיים כו' ותומכיה מאושר, והנותן ומחיה רשים עניים ודלים כו', כל אלה יכפה אף.
<sup>נז)</sup> שהחטא הזה ר"ל גורם עכוב הגאולה, לכן כשעוסק בתורה הוא תקון על חטא שגרם החורבן שהיא בטול תורה כדכתיב על עזבם את תורתי ונמצא שהיא רחוקה על עון ור"ל ר"ל יקרבנה על ידו לתקן המעוות שנחרב הבית על בטול תורה ובהיותו עוסק בה יקריבנה [ספרי מוסר].
<sup>נח)</sup> עיין בשני לוחות הברית התקון שנתן, ודקדקו שם מלשון הזהר, וז"ל אלו החסידים המחמירים לומר אין תיקון לחטא הזה ר"ל, כאשר שמעתי מפיהם הם המרבים פושעים בישראל ומרחקים מלבא תחת כנפי השכינה אשר בעל העון ר"ל בשמעו אלה אומר אין תשובה לחצי דבר, וכאשר אבדתי אבדתי כו', ואלו גורמים גלות השכינה. ואינן נקראים חסידים כ"א חסרים ועונשם גדול למאוד עכ"ל.
<sup>נט)</sup> עיין באורי רבינו שה"ש ג' ד' ח', שכר התורה עץ חיים ושל מצות גן עדן, וכן באגדת ברכות וי לן דמיתנן כו' הי תורה והי מצוה, הי תורה עץ חיים וקולטת מן המיתה וכדאיתא (בשנו"א פ"ו מ"א) מכל דבור שהאדם מוציא מפיו בת"ת נברא מלאך קדוש והם מליצי יושר לטובתו, וזהו ות"ת כנגד כולם שיש בה כמה וכמה מצוות בכל הגה ותיבה היוצא מפיו בת"ת.
<sup>ס)</sup> כדאיתא במס' שבת קכ"ז ב', בשעה שירדתי וטבלתי במה חשדתוני וכ"ש שמדאגה עי' בשל"ה ובס' יסוד יוסף עשרה סבות להוצאת ז"ל ר"ל וחד מנהון דאגה ויגון.
<sup>סא)</sup> עיין באורי רבינו משלי ט"ז ל"ב, מושל ברוחו הוא במחשבתו הוא טוב יותר מלוכד עיר מעשה האדם הולך אחר מחשבתו ורוחו היא המחשבה כמ"ש ותוכן רוחות ה', וז"ש בזהר תלת רוחין כו'.
<sup>סב)</sup> איתא בספר חסידים סי' פ"ה וז"ל אל ישמח אם מכבדין אותו הבריות כי לפי הכבוד וההנאה שיש לו כו' מנכין לו מזכויותיו בעוה"ב.
<sup>סג)</sup> והגורם להציל את הנגזל והגזלן מטיב לשניהם [ביאורי רבנו משלי י"ד כ"ה].
<sup>סד)</sup> החכם בא בדברים טובים ונחומים ערבים על כל לב שומעם ועי"ז מקרבן לתורה ומע"ט, כמ"ש באהרן שהיה אוהב שלום ורודף שלום, ומקרבן לתורה, שתלוי זה בזה כמובן.
<sup>סה)</sup> אבל אסור לומר לישראל הא לך איסור וקנה חדש כו' ועובר על לפני עור כו' [מעשה רב].
<sup>סו)</sup> ליזהר שלא לאכול מבהמה שהורה בה חכם ומסירכא כו' [מע"ר].
<sup>סז)</sup> עיין בס' חסידים (סי' קמ"ג) לא יכסה אדם חומש בעור שכתב בו לעזים של דברי הבאי עכ"ל והוא עפ"י מארז"ל (יומא ל"ט) אדם מקדש עצמו כו' מלמטה מקדשים אותו למעלה, עי' מסלת ישרים סי' כ"ו.
<sup>סח)</sup> עיין ביאורי רבנו משלי י"ט כ"ז, ושבע ילין בל יפקד רע, פי' בלילה יהא שבע מהתורה שלומד בישיבה של מעלה כו' ואח"כ כשחוזרת נשמתו כו', ועיין בהקדמה לספרא דצניעותא.
<sup>סט)</sup> עיין עליות עליהו כ"ב הערה כ"י מה שכתוב שם.
<sup>ע)</sup> וכתבו הוא בעצמו מעולה ביותר כאילו קיבלה מהר סיני.