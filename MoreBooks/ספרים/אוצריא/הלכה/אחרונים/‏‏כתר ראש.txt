<h1>כתר ראש</h1>
אשר הכהן
<h2>הלכות ציצית</h2>
<h3>א]</h3>
<b>שלא</b> להטיל ציצית בטלית של פשתן<sup>א)</sup> אבל של משי ושל צמר גפן יטיל בו ציצית פשתן או ציצית צמר<sup>ב)</sup> ואין חוששין על באוויל משום חשש תערובות פשתן, ואין לחוש בחנם כיון שלא נמצא בהם פשתן מעולם<sup>ג)</sup>:
<small><sup>א)</sup>כדעת הגר"א זל"ה (שו"ע רבינו סי' ט' ס"ק ח').</small>
<small><sup>ב)</sup>יטיל בהם ציצית של פשתן דוקא לאפוקי דבשל צמר לא יעשה ציצית של פשתן דלא הותר כלאים בציצית אלא עם התכלת (רבינו בש"ע הנ"ל וכן במעשה רב).</small>
<small><sup>ג)</sup>מרן הגר"א זל"ה היה לובש ט"ק של פשתן ולא של צמר עיין בסידור הגר"א הלכות ציצית שני טעמים בזה, מהגאון ר' שמואל סלאנט זל"ה, ומהג' רנ"ה הלוי זל"ה.</small>
<h3>ב]</h3>
ציצית בטלית שיש תחתיו אונטער שלאק העיקר הולך אחר העליון:
<h3>ג]</h3>
<b>טלית</b> קטן של צמר שיש בו קרסים וחוטים בענדעלעך, מותר ללבוש אף על כתונת פשתן, מאחר שיכול להסירם ולשלוף הכתונת מתחת הט"ק, או לשלוף הט"ק מתחת הבגד קאפטין של פשתן שעליו, ואין קפידא רק אם אינו יכול לשלוף הבגד התחתון אא"כ יפשוט תחלה הבגד העליון:
<h3>ד]</h3>
<b>טלית</b> קטן שאינו מגיע עד למטה מן הברכיים<sup>ד)</sup> אין יוצאים ידי חובת ציצית וטוב לפושטו בשבת<sup>ה)</sup>:
<small><sup>ד)</sup>עד שקטן כן ט' שניס יכול לכסות בו (מנחות פרק התכלת).</small>
<small><sup>ה)</sup>ברה"ר וכמו המוצא כלאים בבגדו פושטו אפילו בשוק ואפילו בשבת.</small>
<h3>ה]</h3>
גם על טלית קטן נוסח הברכה להתעטף בציצית:
<h3>ו]</h3>
<b>שלא</b> לקח ד' ציצית בשעת קריאת שמע ולא נזכר זאת בגמ' ולא בש"ע, אדרבה צריך שיהיה שתים לפניו ושתים לאחוריו דוקא<sup>ו)</sup>:
<small><sup>ו)</sup>עיין ילקוט תהלים רמז תשכ"ג כל עצמותי כו' מאחורי ומלפני הושלכתי ב' כנפות של טלית ומרן הגר"א ז"ל מביא ראיה ע"ז ממדרש אבכיר ומהירושלמי (ש"ע רבינו סי' י"ז ס"ק י').</small>
<h3>ז]</h3>
<b>אין</b> להתיר ציצית מופסקים כשהן כשרים מטעם ביזוי מצוה, והוקשה לו על הפוסקים שכתבו שנזרקין:
<h3>ח]</h3>
<b>הזהיר</b> אותי לעשות כל הבגדים קרן אחת עגולה<sup>ז)</sup> כדי שלא יתחייב בציצית [מ"א סי' יוד סעיף י"א]:
<small><sup>ז)</sup>וכמ"ש ב"י בשם זקני הקדמונים (מגן אברהס).</small>
<h2>הלכות תפילין</h2>
<h3>ט]</h3>
<b>הראו</b> לרבינו תפילין כאצבע ולא פחות, ואמר כשרין<sup>ח)</sup> [בש"ע סי' ל"ב ס"ק ס"א, ובבאור הגר"א ס"ק צ"ד]:
<small><sup>ח)</sup>באליהו רבא מסיק דבעל נפש יחמיר לעשות התיתורא רחב אצבעיים לא פחות כו' והיינו כדי שישארו הבתים אצבע על אצבע ול"פ. עיין בע"ת שכתב דאם אין מחזיק עם התיתורא רק כאצבע על אצבע אפילו בדיעבד פסול, וכן פסק בספר באור מרדכי שלא ישארו הבתים פחותים מאצבע ועיין מ"א וז"ל אבל החכמים כו' מניחים קטנים כאצבע ומחצה [היינו עם התיתורא, שישארו הבתים כאצבע].</small>
<h3>י]</h3>
<b>צריך</b> לברך בכל פעם שמניח אפילו כמה פעמים ביום (עיין מעשה רב סי' כ"ג) וכשממשמש בתפילין אין צריך לברך עליהם כל זמן שהם על מקומם אם לא כשנשמטו לגמרי ממקומם וזה לא שכיח<sup>ט)</sup>:
<small><sup>ט)</sup>כמ"ש הרא"ש בה"ק בפי' לרבנן דבי רב אשי דאמרו נסוכה מ"ו א' כל אימת דממשמשי בהו מברכי היינו משמשי להחזירם למקומם כשנשמטו [ורבינו בשו"ע משמע דדעתו נוטה לברך אף כשלא נשמטו].</small>
<h3>יא]</h3>
<b>תפילין</b> מעור אחד אמר ששאל מרבו הגר"א ז"ל ואמר שאין להקפיד ע"ז ובגמ' לא נזכר כלל מעו"א<sup>י)</sup> רק רש"י בסדר עשיתן כותב מעו"א, ומחובר בדבק חשוב חבור<sup>יא)</sup>:
<small><sup>י)</sup>עיין בעמודי אור סימן א' שהקשה סתירה מלשון הגר"א בשו"ע על דברי הגר"א במשנה כלים פרק י"ח משנה ח' ויתכן לבאר דברי מרן הגר"א זל"ה שמפרש לשון המשנה שם בכלים, התיר קציצה ראשונה, שנקרא קציצה ראשונה ע"ש שקצוצה מטבלא שלה דהינו ממעברתא כפי' הב' בשם הערוך ולא כפי' התוי"ט ע"ש שקצוצה מחבירתה ולפי"ז משמע שאי"צ להיות מעור אחד עם המעברתא אבל הד' בתים בעצמם צריכים להיות מעור אחד וכמובא בספר חיי אדם, ובשערי רחמים בשם הגר"א והשאג"א שיהיו הבתים פרודות זמ"ז ועיין חת"ס סי' פ"ח דאותן שעושין שלא יהיו מעור אחד ומדבקים הבתים זה בזה הוי תרתי דסתרי, ואם אינו חיבור הרי אינם מעור אחד, ולפי"ז תשובת רבינו הגר"א זל"ה להגר"ח קאי על על השאלה מעור אחד עם המעברתא, וזה לא נזכר בשום מקום, ולא כן הארבעה בתים לבדן צריכן להיות מעור אחד.</small>
<small><sup>יא)</sup>ודברי הגר"א זל"ה שמחובר בדבק חשיב חבור נ"ל דקאי על חיבור הד' בתים עם הטבלא [המעברתא], מהני חיבורן בדבק, וממילא אין שום סתירה בדברי הגר"א זל"ה שהקשה בס' עמודי אור כנ"ל, ולא מדברי הגר"א לדברי תלמידו הגר"ח ז"ל.</small>
<h3>יב]</h3>
<b>גלאנטץ</b> טוב בפאקוסט שאומרים דחשוב כמצופין בד"א אבל לדעתו אין קפידא וכשר<sup>יב)</sup>:
<small><sup>יב)</sup>אך שיהיה גוף הבית מרובע כדין זולת שחרות הפאקוסט (אשל אברהם).</small>
<h3>יג]</h3>
<b>תפילין</b> דר"ת שאל מרבו הגר"א ז"ל, מו"ר אינו מניח תפילין דר"ת כדי שלא לבטל אף רגע מתפילין ושל רש"י עיקר, ואני שבלא"ה הנני מבטל כמה שעות מתפילין, מה בכך אם אניחם איזה שעות ביום ואצא י"ח תפילין לכל הדעות, השיבו כשתרצה לצאת לכל הדעות תצטרך להניח כ"ד זוגות, והיכן מצינו כ"ד חלוקי דעות בתפילין, א"ל דוק ותשכח, ואסיק על דעתו דדעת רב האי גאון הוא כרביצתם, רק להיפך מימן לשמאל הרי ג' זוגות, מחלוקת בפתוחות וסתומות הרי ששה זוגות, מחלוקת אם לכותבן בקלף במקום בשר הרי י"ב זוגות, מחלוקת אם להניח הפרשיות מעומדות או מונחות הרי כ"ד זוגות, א"ל שמצינו בזהר על תפילין דר"ת שהן של עוה"ב השיבו פשט הזהר אינו כן והמהדר אחר עוה"ב יניחן. ובשמעו דברי אלהים חיים מפי רבוי ז"ל פסק מלהניחן [תוספת מעשה רב מהגאון ר' יעקב כהנא בעהמ"ח גאון יעקב חתן מרנא ר' דובער אחיו של הגר"א ז"ל]:
<h3>יד]</h3>
<b>עוד</b> בענין תפילין דר"ת בשם הגאון ר' ישראל<sup>יג)</sup> משעקלאו תלמיד הגר"א זל"ה בעהמח"ס תקלין חדתין וס' פאת השולחן, וזה לשונו. שמעתי מפה קדוש הגאון מוה"ר חיים רב דוואלזין זצוק"ל אשר שאל מרבינו הגר"א זל"ה על מה שאינו מניח תפילין דר"ת הוכיח משאלתו שהוא מניחן מטעם לצאת ספק ב' הדעות א"ל רבינו הגר"א זל"ה אם בשביל ספק דעות יש ס"ד זוגות עפ"י ספקי השיטות וכך הראהו בסוגיא דמנחות שיטת רש"י ושיטת ר"ת, השלישית דעת הראב"ד דפליג על ר"ת דס"ל בסדר קדש והיה וכו' משמאל המניח, אלא דמקדים והיה א"ש, דלרש"י ברביעית בתר פרשת שמע ולר"ת והיה א"ש בשלישית ושמע ברביעית דהויות להדדי, והראב"ד ס"ל דברייתא קמייתא מימין המניח יהיה קדש והיה כי יביאך ואח"כ והיה א"ש ושמע משמאל המניח דברייתא מתני איפכא בהקורא וגם דהפוסקים לא הביאוהו כתוב בראב"ד שם בשם ר"ה גאון, והרמב"ן בתשובתו סי' רל"ד הביאו, וגם ס"ל הוייות להדדי הרי שלש זוגות. ועוד יש להמציא שיטה כרש"י באופן דלהראב"ד דברייתא קמייתא מימין המניח קדש והיה כי יביאך שמע והיה א"ש, ובתרייתא מימין הקורא הרי ארבע זוגות, ובתוס' מנחות ל"ג ד"ה הא כו' בענין הנחת פרשיות בהבתים היה אומר ר"ת שמניחם מושכב ולא מעומד וכשיטתו בס"ת ומזוזה הרי שמונה זוגות. עוד יש ספק בקלף לצד הבשר או לצד השער כמ"ש הכ"מ מתשובה דחכמי לוניל לרבינו ספק זה, וכן שאלו לרמב"ן שם הרי ט"ז זוגות, עוד יש ספק בכתיבתן בפתוחות וסתומות צורת הרמב"ם וצורת הרא"ש הרי ל"ב זוגות. עוד בענין הדיו מן עשן עצים ולא מי עפצים דר"ת פוסל ורמב"ם ורא"ש מכשירין הרי ס"ד זוגות, אלא הלכה מכריע כרש"י ורי"ף ורמב"ן וכדהשיב הרמב"ם בתשובתו דהגאון ר' משה קלעי שהיו תפילין שלו כדעת ר"ת והשליכם, והעידו שבדקו תפילין דרב האי גאון ומצאו במו של רש"י. ובדבר שיטת תפילין דר"ת שמעתי מפיו שהיא רבינו הגר"א ז"ל אומר שיש לו קושיות על שיטת ר"ת שיקשה לו בעלמא דאתי ולפי דעתו לא הניחם גם מחששא דבל תוסיף כמ"ש הלבוש ומעדני מלך וכן המזרחי מסוגי' פ"ב דעירובין דבזמנו איכא בל תוסיף:
<small><sup>יג)</sup>בס' בית יעקב מה"ר ברוך ברוידא מקעלעם, דפוס ירושלים. ונראה ששתי שו"ת הוי ולב' אנשים בזמנים שונים, לאחד השיב בחשבון כ"ד זוגות ולהשני בחשבון ס"ד זוגות.</small>
<h3>טו]</h3>
<b>לילך</b> בתפילין כל היום, ומותר אף במשא ומתן ואכילת עראי ג"כ מותר, [כדמצינו בחז"ל דהוי מנחי תנאי ואמוראי תפילין כד הוי אזלי לבהכ"ס והוי מנחי בסמוך, וכן בירושלמי פ"ב דברכות ריב"ז לא הוי תפילין זזין מיניה לא בקייטא ולא בסיתוא ור' יוחנן כד הוי אזיל לבית המרחץ היה לובשם עד בית הסמוך למרחץ ובצאתו חזר ולבשם, ואף בשעה שעוסק בתורה חייב להפסיק וללובשן, ולא נקרא היסח הדעת כ"א שחוק וקלות ראש,] אך אסור לדבר בהם דברים בטלים ח"ו שעונשו כפול כו'. עוד אמר בשם רבו הגר"א ז"ל שהצטער הרבה על הדור הזה שמבטלין עיקר המצוה דתפילין שמצותה כל היום, כידוע שבעל הסמ"ג היה מסבב העולם להזהיר לכל ישראל שילבשו בגד בת ד' כנפות עם ציצית כך אילו היה בכוחותיו היה סובב את העולם להחזיר עטרה ליושנה שיניחו ישראל תפילין כל היום, והעיקר ליזהר שלא לישן בהם, ושלא להפיח ח"ו, ובנקל יכול ליזהר ולקיים המצוה ובכל שעה מקיים הלובשן שמונה מצוות כדחז"ל (מנחות מ"ד) א"ר ששת כל שאינו מניח תפילין עובר בשמונה עשין, וליוהרא לא חיישינן, והלואי שגם הרואים יעשו כן, ואמר בשם רבו הגר"א ז"ל דבזה"ז אינו שייך יוהרא ואדרבה נכון לפרסם והרוצה להתנהג בפרישות יפרסם<sup>יד)</sup> שרצונו לפרוש ולהצטדק, וזולת זה לא יפטר מהם, אך שלא להפליג בפרישות כאילו מובדל מן העולם והעיקר שיהי' הכל לש"ש:
<small><sup>יד)</sup>אף שאין דרכו נכון בעיני הבריות לא יתבייש מהם [רבינו משלי י"ד ב'] הולך ביושרו ירא ה' כו'.</small>
<h3>טז]</h3>
<b>שיעור</b> אכילת עראי בתפילין כל שצריך נט"י<sup>טו)</sup> והמוציא אסור, אבל ה' מינים אם לא קבע, ודבר שטיבולו במשקה מותר, ולא דמי קבע זה לקבע דסוכה:
<small><sup>טו)</sup>והוא שיעור ביצה, דלענין טומאה פחות מביצה אינו מקבל טומאה, והגר"א בעצמו משמע דס"ל דעל כזית צריך נטילה וברכה.</small>
<h3>יז]</h3>
<b>עור</b> הבתים מדינא צריך להיות שחור<sup>טז)</sup> כמ"ש רבינו סי' ל"ב ס"ק צ"ד ולעת זקנותו היה מהדר שגם המעברתא תהיה למטה שחורה<sup>יז)</sup>:
<small><sup>טז)</sup>וכן בישועות יעקב וא"ר ובשכנה"ג, ויש פוסקים דס"ל דהלמ"מ כמו הרצועות.</small>
<small><sup>יז)</sup>כמו ברצועות הלא"מ שיהיו שחורות בחוץ והמעברתא מלמטה היא נק' חוץ של תפילין.</small>
<h3>יח]</h3>
<b>אין</b> לכרוך הרצועות על הבתים<sup>יח)</sup> משום בזיון [מ"א סי' כ"ח ס"ק ד']:
<small><sup>יח)</sup>בשערי רחמים כתוב, ואף לא סביב הבתים, נראה הטעם משום ביזוי כו', וכפי נוסחתנו הטעם כהיש נוהגין שיהיה ככנפי יונה ע"ש כנפי יונה וכמו המעשה באלישע בעל כנפים. </small>
<h3>יט]</h3>
<b>רצועות</b> הנעשים מעור שאינו מעובד לשמן, אמר שכשר, והוא היה נוהג ברצועות שעבדן יהודי לשמן:
<h2>הלכות תפלה</h2>
<h3>כ]</h3>
<b>ישתדל</b> להתפלל בביהכנ"ס ובצבור<sup>יט)</sup> ואמר שמיום עמדו על דעתו לא התפלל רק בצבור פ"א היה במלון ושלח לבני הכפרים הסמוכים שיבאו להתפלל עמו בצבור<sup>כ)</sup>:
<small><sup>יט)</sup>והקב"ה אל כביר לא ימאס בתפלת הצבור, ואני תפלתי כו' בעת רצון עניתך אימתי עת רצון בשעה שהצבור מתפללין.</small>
<small><sup>כ)</sup>ודווקא אנוס בגוף פטור, אבל לא אנוס ממון ח"ו וכמובא בס' שם יעקב מה"ר זלמן מירלס מעיר המבורג, ובס' אליה רבה בשם תשובת ב"י וזה לשונם, ותפלת יחיד נק' תפלת ערער, ועי' בשל"ה.</small>
<h3>כא]</h3>
<b>להדר</b> אחר מקום שיש בו ס"ת לקרות<sup>כא)</sup>, ומעשה שהיה בעת חתונת בנו הרב מוהרי"ץ ז"ל באצייע והתפללו ולא היה שם ס"ת לקרות והתאמץ רבינו ז"ל לילך למקום שיש שם ס"ת, והיה שם הרב דראדאשקוויץ והקיל בעצמו ואמר מה בכך אם לא מהדרין בעת החתונה אחרי קה"ת ובטלה דעת רבינו נגד הרב הנ"ל שהיה זקן ושבע ימים, ובבא רבינו לביתו פתח הארון הקודש ולא מצא הס"ת והיה לבו נוקפו על החטא הזה ואמר שבכל ימי החתונה לא היה שום שמץ ויסורים כ"א בזה, ונכנס בחדר מיוחד להתוודות ע"ז, עודנו שם בחדרו והגיע הבשורה טובה שנמצא הס"ת, אך אותה היריעה מהקריאה שבזמן החתונה היתה חסירה, ואז הודיענו רבינו שבדוק הדבר שהעונש מכוון מדה כנגד מדה, אבל בווידוי כו' מוכרחים היסורים לסור<sup>כב)</sup>:
<small><sup>כא)</sup>הרמב"ם פי"ב מה"ת, מרע"ה תיקן הקריאה בשבת וב ' וה', ועזרא תיקן לקרוא גם במנחה בשבת.</small>
<small><sup>כב)</sup>כי הס"א תרדוף לשלם לאדם תיכף כרעתו והעבירה עצמה משלמת לו ע"י בבאורי רבינו משלי י' כ"ד, לכן כששמתודה תיכף אין לה להס"א פנאי לשלם. ואפשר לומר עד"ז מאחז"ל (ברכות ה' ב') אם רואה אדם שיסורין באים עליו, יפשפש במעשיו כלומר יתודה תיכף שנאמר נחפשה דרכינו ונחקורה (איכה ג') ולשון חיפוש שייך על דבר הטמון במקום ידוע שמונח עי' בביאורי רבינו (משלי ב' ד') ועל ויחפש (בראשית ל"א ל"ה) תרגם יוב"ע ופשפש, ובזה ניחא הגירסא, פשפש ומצא היינו התודה על לשעבר וידוע אליו, ומצא שעל עונו מחוייב לבוא עליו יסורים יעשה תשובה כלומר על להבא שנאמר ונשובה עד ה' כי עיקר התשובה היא חרטה לשעבר ועזיבת החטא על להבא, פשפש ולא מצא, פי' התודה על חטאתו כדין ולא מצא עונו גדול כל כך לבוא עליו יסורים, יתלה בביטול תורה, דביסורים בעינן דווקא עון שיש בו מעשה חוץ מביטול תורה דאז נענש אע"פ שאין בו מעשה.</small>
<h3>כב]</h3>
<b>תפלה</b> בלא כוונה כגוף בלא נפש (נשמה), אמר רבינו ז"ל שאם אינה נחשבת כקרבן שיש לה נפש, בכ"ז נחשבת למנחה שאין לה נפש, ובכונה נחשבת לקרבן תמיד:
<h3>כג]</h3>
<b>כוונה</b> בתפלה לכוון רק בלשון תחנונים<sup>כג)</sup> ולא בלשון הודאה והמכוון לשם הודאה כאילו לא התפלל מימיו, [בשם הרב ר' ישראל משקלאוו בעהמח"ס תקלין חדתין]:
<small><sup>כג)</sup>הרבה פוסקים מצריכין לחזור ולהתפלל מחמת זה, וטוב להשמיע לאזניו בלחש מלה במלה.</small>
<h3>כד]</h3>
<b>ברכה</b> נותן להקב"ה ברכה כמשמעו מצד התחברותו בעולם דוגמת הנשמה הצריכה למזון מצד התחברותה לגוף:
<h3>כה]</h3>
<b>אמן</b> לכוון הפי' הלוואי שיהיה בן זכייה כדחז"ל משביע אני ואמר אמן<sup>כד)</sup> ועל אמן בלא כוונה אמר שלא מצא שום זכות:
<small><sup>כד)</sup>שמאמין בלב ונפש והלואי שיהיה כן.</small>
<h3>כו]</h3>
<b>בהוב"ש</b> בחזרת הש"ץ הוי הפסק דאמן קאי על כל הברכה מתחילתה ועד סופה [עיין בסוף ספר טעם ע"ז מהגאון ר' ישראל משקלאוו ז"ל]:
<h3>כז]</h3>
<b>קדושה</b> בחזרת הש"ץ צריך לומר קדוש ד' צבאות ביחד בלי הפסק וכדרז"ל כת אחת אומרת קדוש קדוש וכת אחת אומרת קדוש ה' צבאות:
<h3>כח]</h3>
<b>תפילה</b> צ"ל מעומקא דלבאי, ויותר טוב להתפלל בלשון תחנונים, ובנחת, מהתלהבות ברעש, ועיקר כוונתה אדם בתפילתו ועפילו בעניני גשמיות שלו שיגיע עי"ז נ"ר להבורא ית"ש וכשאדם מצטער שכינה מה אומרת כו', לכן ישתתף ש"ש בצערו<sup>כה)</sup>:
<small><sup>כה)</sup>ולבקש מהשי"ת שישמור אותו מן החטא, ושיהיה מסייע אותו לעוה"ב, וישתתף ש"ש בצערו, כי התפילה צריך להיות על כלל ישראל.</small>
<h3>כט]</h3>
<b>הנענונים</b> בתפילה אינו רק שלא לישן כמ"ש בשל"ה והמתנענע עצמו מרוב תשוקה וטהרת הלב, מה טוב, וזולת זה החיוב ליתן הנפש והרגש בדיבוריו<sup>כו)</sup>:
<small><sup>כו)</sup>עיין בשע"ת שאם לא התפלל דרך תחנונים חוזר ומתפלל, וכשמתנענע ביותר א"א להיות התפילה בדרך תחנון.</small>
<h3>ל]</h3>
<b>טוב</b> להתפלל סמוך לקיר<sup>כז)</sup> וכשאי אפשר אין קפידא ואפילו אחורי אדם ומדינתנו מירכתי צפון, לכן טוב להדרים [ואמר שמאסקווע נוטה למזרח יותר מירושלים ת"ו]:
<small><sup>כז)</sup>שלא יהיה דבר חוצץ בינו לבין הקיר היינו דבורו לקירות לבבו, וזהו ענין יחוד קוב"ה ושכינתיה [תק"ז ק"ג ג'].</small>
<h3>לא]</h3>
<b>מה</b> שאמרו חכז"ל לעולם ימוד אדם עצמו אם יכול לכוון ולהתפלל יפלל קאי על פעם השני שאם לא כוון בראושנה צריך להאמיד עצמו אם יוכל לכוון יתפלל ובאם לאו אל יתפלל, אבל לא בראשונה:
<h3>לב]</h3>
<b>עובר</b> לפני המתפללים, אסור בכל הצדדים, ורבינו ז"ל כשיצא להצטרכות כו' או שנזכר שלא נטל ידים לתפלה כדרכו, וחזר ונכנס ומצא שהצבור מתפללין שמ"ע עמר מאחורי הבימה<sup>כח)</sup>:
<small><sup>כח)</sup>עי' של"ה הק' וז"ל. מי שבא לביהכנ"ס ומצא צבור מתפללין, יעמוד וימתין, עד שיסיימו כו'.</small>
<h3>לג]</h3>
<b>אסור</b> לפסוע ג' פסיעות לאחוריו עד שיראה שאין שום אדם מאחוריו ואין בזה משום יוהרא ובתוך כך יאמר תחינות ובקשות, ומן הדין אפילו ללמוד שרי<sup>כט)</sup>:
<small><sup>כט)</sup>ולא יחזור למקומו עד שיגיע הש"ץ לקדושה עיין ב"ח, אם לא שהמקום צר ודחוק ימתין עד חזרת הש"ץ.</small>
<h3>לד]</h3>
<b>ווידוים</b> בשמ"ע אין להוסיף, רק כשישוב על איזה דבר בעזיבה וחרטה על לשעבר, וקבלה על להבא, אז יתודה על זה בשמ"ע<sup>ל)</sup>, זולת זה הווידוים הנוספים כשיר בעלמא:
<small><sup>ל)</sup>היינו דוקא בברכת שומע תפלה.</small>
<h3>לה]</h3>
<b>קדושה</b> דסידרא יש לאמור ביחיד אבל לא קדושה דיוצר, אבל יכול לאחר קצת:
<h3>לו]</h3>
<b>הכריעות</b> בשמ"ע כדרז"ל, לזקוף כחיוויא, היינו שיזקוף גופו, אבל ראשו יהיה תמיד כפוף למטה כמ"ש הלכוף כאנמון ראשו וכן דרך הנחש דראשו מעיך בעפרא<sup>לא)</sup> (כמובא בזוה"ק ח"ג קי"ט ב):
<small><sup>לא)</sup>זוקף כל גופו כחיוויא, וראשו נמוך, שהוא מעוך בעפרא, וכן בס' הדרת קודש, כד זקיף כו', וכ"כ רבינו בשנו"א ברכות ודלא כפי' רש"י שם.</small>
<h3>לז]</h3>
<b>התפלה</b> והנוסחאות וההנהגות, הדין לילך אחר הרוב, ואין לשנות ממנהגם א) משום לא תתגודדו ב) מפירוד המנהג נעשה פירוד לבבות, וכן צוה לתלמירו הר' יעקב מנאהווארדאק, להתפלל כפי מנהג ביהכנ"ס בשאי אפשר לו באפן אחר, ואיך שיהיה ‏רק הכל לשם שמים:
<h3>לח]</h3>
<b>דיני</b> אדמו"ר הגר"א זל"ה בדברים שהם יותר בפרהסיא, ויש מחלוקת הפוסקים בזה, כגון לבצוע ב' חלות, יזהר לקיימם בצנעא, וכשאי אפשר אזי מן הנכון שלא לעשות כן במקום מחלוקת ואף שדעה זאת מובא ג"כ בנמרא
וגדול השלום כו':
<h3>לט]</h3>
<b>רבינו</b> היה נוהג כשאומרים חצי הלל אינו מברך ברכת ההלל, ולא אמר בסוף יהללוך, אלא הש"ץ מברך ומכוון להוציא כולם, וכולם שומעין, רק על הלל שלם היה מברך:
<h3>מ]</h3>
<b>להיות</b> זהיר בדקדוקי תיבות ומתגים במקום שנשתנה הפירוש כמו לשכוי בינה, בינה הגיגי, ויזהר שלא להניע הנחים, ושלא לנוח הנדים, והכל בשפה ברורה לבל יהפוך המכוון ח"ו, ובמקום שלא נשתנה הפירוש אין מעכב כל כך:
<h3>מא]</h3>
<b>לצייר</b> כל תיבה שבתפלה כבתבה באותיותיה ומועיל מאוד לכוונה, ומכ"ש לצייר תיבות הוי"ה ואותיות כל שמות של הקב"ה ככתבן:
<h3>מב]</h3>
<b>בהזכרת</b> אל מלא רחמים, הנוסח בצל שוכן מעונה, ולא תתת כנפי השכינה:
<h3>מג]</h3>
<b>הכהנים</b> יכולים לישא כפיהם ביוה"כ שחל בשבת [מג'א סי' קכ"ח ס"ק ע']:
<h3>מד]</h3>
<b>נידון</b> יאהרצייט אם המיתה וקבורה אינם ביום א' אז היא"צ בשנה ראשונה ביום הקבורה ובכל שנה ביום המיתה:
<h3>מה]</h3>
<b>אם</b> ראה אדם שהתפלל ולא נענה יחזור ויתפלל שנאמר כו' (ברכות ל"ב ב') היינו סוד ב' תפילות בלחש, ובחזרת הש"ץ ששם מתקבל התפלה ביותר:
<h3>מו]</h3>
<b>ה'</b> מלך שיש עולמות שאין החטא נוגע בהם, ה' מלך בעוה"ז לשעבר כמו קודם חטא אדה"ר ובשעת מתן תורה ועכשיו נפגמו, ד' ימלוך בעולם העתיד שיתוקן הכל. עוד אמר רבינו אשר עונש כרת הנפש ממקומה אינו נתקן רק בדברי תורה:
<h3>מז]</h3>
<b>כרום</b> זלות לבני אדם, אלו דברים העומדים ברומו של עולם ובני אדם מזלזלין בהם כו', ע"ד ודמות כמראה אדם כו', בצלם אלקים כו' בעל הכוחות כולם, ור"ל כנ"ל עד הויה מלך שיש עולמות שאין החטא נוגע שם כלל, ומלך לשעבר קודם החטא כו' לכן חשוב כמדת העולמות:
<h2>הלכות תלמוד תורה</h2>
<h3>מח]</h3>
<b>עשה</b> תורתך קבע ואיתא בזוה"ק מאן דזכי דירות הלכתא חדא ירית עלמא חדא, ירית מלשון ירושה שאין לה הפסק שילמוד תורתו עד שיהיה בקי כמעט בעל פה, ואמר שכל תפלתו מעודו היה נותן עבור דין אחד מחודש מהגמרא<sup>לב)</sup>:
<small><sup>לב)</sup>עיין מדרש תלפיות בשם ספר לב אהרן על שופטים דף ל"א ע"א, הביאו ילקוט שופטים דף י"ז ע"ג בשם תד"א וכו', עד יבחר חודשים, פי' הכונה שהשי"ת יבחר תמיד חדשים ירצה חידושים בוחר ורוצה במי שמחדש חידושים בד"ת עכ"ל.</small>
<h3>מט]</h3>
<b>צוה</b> לאחד מתלמידיו לחזור סדר מועד ה' דפין, ולכה"פ ג' דפין בכל יום, שני פעמים הגמ', ושמונה פעמים הרא"ש ואח"כ פנים השו"ע שיהיה בקי בע"פ, ולא לעכובא כל התוס' והאחרונים והלומד פוסק בלא גמרא אומרים המון שזה כדגים בלא פלפלין, ורבינו אמר כפלפלין בלא דגים<sup>לג)</sup>:
<small><sup>לג)</sup>מתחלה צריך למלא כריסו מקרא משנה גמרא, בבלי ירושלמי תוספתא מכילתא ספרא וספרי וכל הברייתות ואח"כ לעסוק בפלפול חברים, והמשנה סדר הלמוד יאבד גם מקצת התורה שלמד בנעוריו (א"ש ח' ב'), ובביאור רבינו לסבי דבי אתונא.</small>
<h3>נ]</h3>
<b>לעסק</b> ולד"א במשא ומתן יקבע הזמן ב' שעות אחרי הצהרים מחמת שפרנסתינו אינם קבועות:
<h3>נא]</h3>
<b>הרב</b> ר' יואל מאמציסלעוו שאל את רבו הגר"א ז"ל על אודות פרישות, ואמר לו עקשן יצליח:
<h3>נב]</h3>
<b>ללמוד</b> במקום רחוק שלא יהיה לו מניעות וטרדות ב"ב, וצוה לאחד מתלמידיו שלא לקבוע דירתו בעיר הנחשב למקום פרוץ:
<h3>נג]</h3>
<b>כשיצליח</b> בלמודו באיזה מקום, ובאיזה ענין, ומתחדש עליו לשנות או ליסע למקום אחר, שלא למהר לעשות תיכף כנאמר אף הוא כחטף תארוב וידחה הדבר זמן מה עד שישקול בדעתו היטב כו'<sup>לד)</sup>:
<small><sup>לד)</sup>ביאור רבינו משלי ח' י"ד, על הפסוק לי עצה, היינו עצה להתייעץ ולהבין אם זאת פיתוי היצה"ר להתגבר כו'.</small>
<h3>נד]</h3>
<b>שאלו</b> ממנו, אם לחזור סדר מועד או ללמוד הלאה ס' נשים, ואמר טוב יותר לחזור סדר מועד שיהיה בקי בסדר מועד ויהיה מלך על ס' אחד כו' ולחזור הרא"ש היטב במתון ופעם העשירי יהיה לו כמו בפעם הראשון, ואח"כ ללמוד פנים השו"ע ולעיין בבאורי הגר"א ז"ל בעיון והבנה עמוק השכל:
<h3>נה]</h3>
<b>לימוד</b> וחזר משניות, סגולה להתמדה ולהבין הפשט, ללמוד ח"י פרקים בכל יום ולחזור ב' או ג' פעמים ליום עד שיורגל בע"פ ואשרי מי שבא כו' ותלמודו בידו וטוב להיות בקי במס' אחת היטב מהרבות בלא כונה:
<h3>נו]</h3>
<b>חידושי</b> תורה נק' כל מה שלומד יותר ומתבררים הדברים מחוורים אצלו<sup>לה)</sup> כ"ז שאתה ממשמש בהם כו' אתה מוצא בה טעם וכשמרבה לחזור נתבאר בזה טעמים ופירושים שנתחדשו וזה נק' ח"ת בין שהוא מחדש או אחר רק שיצא הדבר לאור<sup>לו)</sup>:
<small><sup>לה)</sup>מדרש תלפיות בשם ה"ר ן' עזרא בס' תהלות] וז"ל הדברים נקראו מחודשים על ג' פנים, אם שנתחדשו עתה לאדם זה והם ישנים אצל אחר, ואם שהם מחודשים אצל העולם, ואם שהיו ונאבדו וחזרו ונתחדשו עכ"ל.</small>
<small><sup>לו)</sup>והטעם כדלעיל ומה נפקותא בזה בין כך וכך נגלות לנו רזי תורה"ק והלכתויה.</small>
<h3>נז]</h3>
<b>סיפר</b> לנו רבינו כשבא לפני הגר"א זצוקל"ה והיה אז כבן י"ט שנה בתוקף חריפותו וזך שכלו, וגודל התמדתו בעת ההיא ורב זכרונו כידוע, ואמר לרבו הגר"א זל"ה חזרתי סדר מועד י"ד פעמים ועוד אינם מחוורין ומחודדין בפי', השיבו בתמיה, וכי מי"ד פעמים רצונך שיהיו מחוורים וברורים אצלך. חזר ושאלו אלא מאי ק"א פעמים<sup>לז)</sup>, ענהו ואמר אין לדבר זה שיעור כלל, וכל ימיך בעמוד והחזר קאי:
<small><sup>לז)</sup>המלאך הממונה על הזכרון הוא מיכאל גימטריא ק"א, ואינו דומה הלומד פרקו מאה פעמים להשונה ולומד ק"א פעמים, של"ה בשם האר"י. הסבר לענין זה, שאחז"ל אינו דומה, משמע שאין דמיון כלל, בזה הפעם האחד שהוא מוסיף לחזור ואפילו בשכבר חזר ק' פעמים, והיינו, כי כח למוד תוה"ק וחיי עולם נטע בתוכנו, היא נטיעה בלב האדם על להבא וקולטת מקום בו, וגם הזריעה נשארת לצרף ולחבר כו', א"כ בשעה שהוא חוזר את למודו, נצרף גם הראשונה ונעשה שתים, וכשחוזר פעם ב' נצרף הראשונים ונעשה שלש, וכשחוזר פעם ג' נצרף הראשונים ונעשה שש, וכשחוזר פעם ד' עם הראשונים עולה עשר, וכן הלאה, לזאת כל מה שמוסיף לחזור, מרויח להכפיל הצירוף הראשונים, והלומד פרקו מאה פעמים עם הצירופים כו', בודאי אין שום דמיון כלל להלומד מאה ואחד, כי בזה האחד שהוא מוסיף ובפרט על המאה הראשונים וצרופיהם, מרויח כפל כפלי כפלים וכן הלאה עד בלי שיעור.</small>
<h3>נח]</h3>
<b>תנ"ך</b> ללמוד עם פי' רש"י ומצודת דוד ומצודת ציון, ורד"ק, אך כ"ז אינו מעכב, ושלא לדרוש אחר פירושים שונים שזה בכלל מאחז"ל מנעו בניכם מן ההגיון, ושלא יהיה ח"ו יצא הפסדו בשכרו:
<h3>נט]</h3>
<b>אגדה</b> ללמוד מדרש ועין יעקב<sup>לח)</sup> והמה מושכין את לב האדם להבורא ית"ש ולא יהיה לנחוץ ספרי מוסר אחרים שלא יגיע לבטול תורה ח"ו, אכן להשוקדים והוגים בתורה ורואים שבדבר אחד מתגבר עליהם היצה"ר אזי חוב ומצוה לחזור תמיד אחרי ספרי מוסר המדברים בענינים אלו, וללמוד היטב כמה פעמים בשברון לב עד שיכנע לבבו הערל ולא ישאר עוד שום שמץ ח"ו, ומה טוב ויפה הדבר למאוד לבעלי בתים העוסקים תמיד במשא ומתן ללמוד ספרי מוסר לעורר לבבם האטומות לקבוע עתים לתורה הלכה ואגדה כו':
<small><sup>לח)</sup>אגדות ומוסר נצרך לכל ככסף הנצרך בין לעניים ובין לעשירים (באור רבנו משלי ח' י'), ובמדרש רבה, הרוצה להכיר מי שאמר והי' העולם ילך אצל אגדה והיא התכלית מכל החכמות, וכמש"כ החזק במוסר אל תרף נצרה כי היא חייך, ועיקר חיות האדם להתחזק תמיד בשמירת המדות ואם לאו למה לו חיים, ורבינו הגר"א ז"ל היה מחבב ספר מנורת המאור, וס' חובת הלבבות, ובמקום שער היחוד היה אומר ללמוד ספר הכוזרי הראשון שהוא קדוש וטהור. ועיקר אמונת ישראל והתורה תלוין בו, גם הספר מסלת ישרים מרמח"ל ז"ל.</small>
<h3>ס]</h3>
<b>קבלה,</b> נסתר, לצאת י"ח שעור למוד, אמר רבינו ללמוד ספר הזהר, וספר שערי אורה, להבין קצת הכינוים בזוה"ק בלי פרושים המבלבלים ומסייעים לענין אחר וטוב ללמוד ספר הפרדס הוא ספר פלח הרמון:
<h3>סא]</h3>
<b>פילוסופייא,</b> אמר רבינו שממקום שמסתיים הפילוסופיא משם ולמעלה מתחיל חכמת הקבלה, וממקום שמסתיים קבלת הרמ"ק משם ולמעלה מתחיל קבלת האר"י ז"ל:
<h3>סב]</h3>
<b>הוראה,</b> אודות הוראה הסכים בלשון טוב ומועיל, ואף שאינו בקי בכל הדינים, כי עכשיו ערכו לנו האחרונים הדינים בבירור, רק מדיינות יש להרחיק מצד ב' טעמים, א' שקשה מאוד לדמות מילתא למילתא, והב' שצריך זהירות נוראה שלא יטה לכבו לא' מהצדדים בלי תשומת לב כמ"ש הרא"ש ז"ל, ולבבי מבצבץ, וא"א לכוון כוונת השו"ע בהעמק הדין כו' וכמה גרוע הדבר באם שיש ח"ו עי"ז איזה צד שררה על הצבור, וראוי להתרחק מאד, שאין רודף בעולם את חיי האדם כו' כמו הכבוד המושל אף על המלכים:
<h3>סג]</h3>
<b>מי</b> שזהיר ללמוד בלילה ג' שעות לשמה מוחלין לו על כל עונותיו זולת עבירות שבין אדם לחבירו כי כוחות הגפש אינו שב ונתקן אלא בת"ת:
<h3>סד]</h3>
<b>שאלו</b> לרבינו ע"ד קבלת פרס מלמודו לחלק כיששכר וזבולן שנראה בהשקפה ראשונה שלמודו רק בשכר, ואמר מותר, ואדרבה אם עינו צר ליתן חלק מלמודו לאחר נראה מזה שרצונו לקבל שכר לעצמו, ולמעט רצון בוראו מפני רצונו, אבל צריך שיהיה מטרת חפצו ומגמתו רק שיעשה רצון הבורא ית"ש ומיניה יתקלס עילאה, שאם לא יקבל פרס ילמוד רק חצי היום, וכשיקבל פרס ילמוד כל היום ויהיה נחת רוח להקב"ה על ידו מיום שלם, ולמחזיקי התורה יהיה שוה בעיניהם אם הוא עובד או אחר עובד רק שיעשה נחת רוח לפני הקב"ה ביותר:
<h3>סה]</h3>
<b>ע"ד</b> אם לישב אצל קרובים עשירים ללמוד, אמר הן אך יותר טוב למי שהיכולת בידו ללמוד בבית מיוחד עם חבר טוב באופן שלא יגרום בטול ח"ו, וזה בוודאי יותר נכון:
<h3>סו]</h3>
<b>בענין</b> פירושים שלא שמע מרבותיו הפליגו בזה רז"ל למאוד, אמר רבינו ז"ל שוה קאי רק על האומר איזה הקדמה ויסוד שלא שמע מרבו אבל איזה פשט בפסוק או בגפ"ת שיהיה נכון ואמת עפ"י דברי חז"ל מותר לאומרו:
<h3>סז]</h3>
<b>בענין</b> השוכח דבר א' ממשנתו, זה קאי על הראשונים שלמדו בעל פה:
<h3>סח]</h3>
<b>הזהרו</b> בבני עניים שמהם תצא תורה, והיינו שבני עניים מקבלים פעולה בהישיבה יותר מבני העשירים, מפני שאבותיהם לא הרבו עליהם בהוצאות שכר למוד ונשאר אצלם הכל בכח ובהישיבה מוציאים מכח אל הפועל, ולא כן בני העשירים שכבר הוציאו עליהם למלמדים מופלגים כו' כל מה שהיה בכוחם הוציאו אל הפועל, ומזה תקיש לשאר אופנים<sup>לט)</sup>:
<small><sup>לט)</sup>להתחבר עם עניים והמתנהגים בשפלות, ולישב עמהם בכדי שיסתפק במה שימצא את עצמו (באור רבינו משלי ט"ז י"ט), וכמו מעשה דר"ע שמצא עשיר יושב בין העניים.</small>
<h3>סט]</h3>
<b>גילה</b> רבינו דרך סוד ליקח עצה מן התורה, והיינו שילמוד בחשק רב עד שידמה לו כלומד לשמה, ואז לחשוב על המבוקש אם לעשות או לאו וכפי שיעלה על הדעת אז כן יעשה וזו היא עצת התורה<sup>מ)</sup>:
<small><sup>מ)</sup>עיין באור רבינו משלי ט"ז א', וז"ל וכן הוא בתורה כו' וכחסר ישים מגמת נפשו בענין תורה"ק. בכל לבבו כו', ה' יתן לו דעה ובינה, ועיין שם עוד בפסוק ב' כל דרכי איש, וכמו שעולה על רוחו ברצון הרצון זך וישר בעיניו, אך תוכן רוחות ה' והוא יודע.</small>
<h3>ע]</h3>
<b>ענין</b> דברים בטלים, אמר רבינו שהכל בכלל<sup>מא)</sup> זולת שיצטרך למו"מ או להשיב מפני הכבוד, וטוב להרחיק גם מזה. שירמוז שלא יוכל להפסיק בלמודו, וליוהרא לא חיישינן. ושאלתי אם יש היתר ולקולא ואין בוונתו לאיסור ולחומרא, ואמר שאין בזה שום צד היתר וצריך התחכמות גדול נגד היצר שלא יראה לו היתר לומר עד כאן דבריך הצריך להם<sup>מב)</sup>, ואף שיש בני אדם שיכולתם בשתים, לדבר, ולהרהר בד"ת, אבל א"א הדבר, ואינו בנמצא ומלאכה וחכמה גדולה היא זאת:
<small><sup>מא)</sup>כי כל מעשה השכינה והנהגת עוה"ז תלוי בהבל פיו (תק"ז ק"ל ב' ג'), וכל מי שמרחיב שפתיו אע"פ שיש לו נפש טובה יהיה לו מתיחה ע"י הבל פיו (משלי י"ג ג'), ומי שמונע אפילו דבריו הנצרכים לו הוא יודע דעת (רבינו משלי י"ז כ"ז).</small>
<small><sup>מב)</sup>עיין באדרת אליהו להגר"א, על בראשית ג' ד', מה שהביא שם שתי טענות של היצה"ר כו'.</small>
<h3>עא]</h3>
<b>עול</b> תורה. אמר רבינו דבר מנוסה, כשישכים אדם בבוקר ויקבל עליו ביום ההוא עול תורה באמת ובלב תמים היינו שיגמור בלבו שלא ישמע לשום דבר ולא יבטלנו שום טרדא, אז יסורו ממנו הבטולים ובוודאי יצליח ביום ההוא בתורה וכפי תוקף קבלת עול התורה בבוקר וכפי חיזוק ההסכמה כן יעזרהו ה' בו ביום וכן יסורו הטרדות ממנו:
<h3>עב]</h3>
<b>בענין</b> מאחז"ל שמי שדעתו נוחה מפני חכמתו ליצרו סימן יפה לו<sup>מג)</sup> ולהיפך ח"ו כו', אמר רבינו שזה דרגא גבוהה ובדורותינו אלו אין הדעת נוחה, וגם הראשונים היו מלאים עמל ממלחמת היצר כדחז"ל לעולם ירגיז אדם כו':
<small><sup>מג)</sup>עיין באורי רבינו משלי א' כ"ג, שבכל דבר שאדם עושה נותנין לו רוח ממרום, והוא המסייע אותו לעשות דברים עוד כאלה, וזה הרוח אינו נח ושקט עד שיעשה עוד דברים כאלה והוא נהנה מהם.</small>
<h3>עג]</h3>
<b>תרופה</b> לכעס ודברים בטלים ולה"ר והסתכלות עריות ושיחתן, שיקדים תפלה לצרה וקודם לכתו בדרך או בבוקר השכם יאמר רבש"ע ההני הולך בגיא צלמות מקום מסוכן, הושיעני מיצה"ר ומחטאים ומעונות ובפרט מעבירה פלונית כו' וכו', וירבה בזה מקירות לבבו ויושיעהו ד':
<h2>הלכות סעודה</h2>
<h3>עד]</h3>
<b>לאכול</b> פת שחרית כדחז"ל אך שלא לאכול הרבה מפני שמטמטם המוח ויאכל מעט רק כדי לסעוד הלב:
<h3>עה]</h3>
<b>שיעור</b> קביעת סעודה היא יותר מד' ביצים וזה פחות ממה שרגילים לאכול בסעודה ובענין פת שחרית היה דרכי לאכול ג' בייגעל וצוה עלי להחליף ולשנות על ג' בייגיל הנלושים בביצים שהם קטנים כו':
<h3>עו]</h3>
<b>חמשת</b> מיני דגן שבשלן עם שאר מינים כגון קיטניות או תפוחי אדמה א"צ לברך רק בומ"מ כפשטא לישנא דגמרא (ברכות ל"ז):
<h3>עז]</h3>
<b>פת</b> הנילוש במי ביצים לבד יברך בומ"מ<sup>מד)</sup> ועל לעקאך אם אכל כשיעור קביעת סועדה מברך המוציא:
<small><sup>מד)</sup>ודלא כדעת מ"א דביצים אינן מבטלין תורת לחם.</small>
<h3>עח]</h3>
דבש הנקנה לאוכל אין בו משום טבולו במשקה:
<h3>עט]</h3>
<b>יי"ש</b> הוא משקה ואין היתר ע"י כף ומזלג אלא בתבשיל וצריך ט"י כשטובלן במשקה<sup>מה)</sup>:
<small><sup>מה)</sup>בס' בית יעקב מהר"ב ברוידא מקעלעם, והכי שמענא דהוי אצל רבינו הגר"א ז"ל אורח טוב הגאון ר' רפאל האמבורגר בעהמח"ס תורת יקותיאל וכבדו עם לעקחך ורצה לטבול ביי"ש וציוהו לברך ענט"י והתחיל הרב הנ"ל לפלפל במה שכתבו. עבר דיי"ש אינו משקה, ואמר רבינו הגר"א ז"ל גם לדברי מי שהוא אומר שהוא זיעה בעלמא הרי מתניתין דמס' מכשירין ריש פרק שני דזיעה שמחמת המים דינה כמים, ואמר הרב הנ"ל אילו לא באתי אלא לדבר זה די לי ונטל ידיו ובירך ענט"י, וכן היה נוהג רבינו תמיד.</small>
<h3>פ]</h3>
<b>מו"ר</b> הגר"א זל"ה החמיר מאד באוכלין ומשקין שתחת המטה אפילו מה ששהה שעה קלה אך לאחרים היקל<sup>מו)</sup>:
<small><sup>מו)</sup>מובא בספר תוספת מעשה רב בשם ה"ר ר' יעקב כהנא בעל המח"ס גאון יעקב, בהיותו במסיבה אצל הגאון ז"ל בפורים, הביאו להגאון החסיד משלוח מנות ציטרין ותפוחים כו', ונרדם הצדיק הר' זלמן ז"ל תלמידו על השולחן ונגע בידו הכלים שבו התפוחים וציטרין וצוה הגאון החסיד זל"ה לחתוך אותם דק דק ולהשליכם לביה"כ, כדי שלא ימצאם אחר ויאכלם, ואפילו לנכרי לא הניח למכור כדי שלא יחזור למכרם לישראל.</small>
<h3>פא]</h3>
<b>שאלתי</b> אם ברך על כוסמין פחות מכשיעור קביעות אם יכול לחזור ולאכול שלא תצטרף עם הראשון לשיעור קביעות ואמר להמתין עד כדי<sup>מז)</sup> אכילת פרס ואז יכולים לאכול יותר אף אם לא ברך בינתים דאינו מצטרף השיעור יותר מכדי א"פ. [הערה] ומיירי דלא היה נמלך לאכול אבל אם מתחלה היה דעתו לאכול שיעור קביעות נ"ל פשוט אף דהפסיק באמצע אכילה כדי א"פ צריך לברך המוציא וברכת המזון [מהגאון הג' ר' אשר זל"ה מטיקטין]:
<small><sup>מז)</sup>בספר בית יעקב מהר' ברוך ברוידא מקעלעם, וז"ל שם שמעתי מפי תלמידו המובהק ר' סעדיה זל"ה שראה על פת הבאה בכסנין שעושין על חמאה פסק רבינו הגר"א ז"ל דגם האוכל כשיעור קביעות סעודה א"צ לברך ברכת המזון מטעם דאין אחרים קובעים ‏ סעודה לב"ב או לאורחים.</small>
<h2>הלכות נט"י וברהמ"ז</h2>
<h3>פב]</h3>
<b>כלי</b> המחזיק רביעית מן הנקב ולמטה או מן השבר ולמטה כשר לנט"י ובכ"ז לא ליטול בה בפני אדם וגם מים אחרונים חובה ומצוה ולא יפחות מרביעית<sup>מח)</sup>:
<small><sup>מח)</sup>ובכתכ יד מס' הדרת קודש נתן סימן לזה ולחשוף מיס מגבא, הג' רומז לנטילת שחרית שהוא ג' פעמים, הב' נטילת סעודה בב' פעמים, הא' מים אחרונים, וכולם ברביעית כמ"ש (שבת פ"ב א') ודברים הצריכים נטילה סימנם שבולת מים שטפתני, נוטריקון שמע, טבול, פת, תפילה, נט"י.</small>
<h3>פג]</h3>
לאחוז הכלי במקום היבש, ולנגב המים היטב מקודם:
<h3>פד]</h3>
<b>להגביה</b> הידים אחר הנטילה, ולא להשפילם, כי עיקר נט"י עד פרקי אצבעות ובגב היד שהיא נטילה לקדשים שמטמאין ומיטמאין, אבל הזרוע אינו מטמא כלל ואין הזרוע מקום נטילה לשום דבר א"כ במשפילם יפול מגב היד על האצבעות:
<h3>פה]</h3>
<b>בעה"ב</b> בוצע בלא רשות ואורח מברך ברהמ"ז נוטל רשות וכולם שותקים ושומעים עד שמגיע המברךלברכת הזן, ועונים המסובין אמן, וכשמגיעים לבונה ירושלם גם המברך אינו עונה אמן כ"א בלחישו, רק המסובים עונין אמן באל יחסרנו, כי שם סיום ברכת הטוב והמטיב:
<h2>הלכות שבת ועירובין</h2>
<h3>פו]</h3>
<b>נהר</b> המקיף את העיר אם הגדורין מתלקטין יו"ד מתוך ד' מסביב מותר, ומארעא משחינין כי אין המים מבטלין המחיצה, וכן הפראם והספינות וספינות קטנות אין מבטלין המחיצה, והזהיר לעשות תיקון לימי הגשמים, ואם נפל שלג על המחיצה אזי מבטלין אותה ואם אין הגדודין מתלקטין יו"ד מתוך ד' צריך להכריז שלא ישאו:
<h3>פז]</h3>
<b>בתים</b> בשני צדרין בבנין א' צריך ערובי חצירות ואם המשכיר ש לו תפיפת יד א"צ, ועכו"ם הדר בחצר או בבית קטן אסור כשהבית של נברי, אבל כשהבית של ישראל מותר דלא לעוותי שדרתיך, ואם קנה רשות משר העיר א"צ לקנות עוד רשויות מנכרים:
<h3>פח]</h3>
<b>השר</b> (בורנמייסטער) שיש לו כח בדירה עצמה להעמיד חילות כו' או לעשות מזה בית האוצר, נסתפק היה בדין זה אם די לשכור רשות ממנו:
<h3>פט]</h3>
<b>חנויות</b> פתוחות בשבה ושם הישראל נקרא עליהם אסור מפני מראית עין:
<h3>צ]</h3>
<b>ליזהר</b> שלא לקנח פניו אחר רחיצה שחרית בשבת שלא יבוא לידי איסור סחיטה, ולקנח ביותר זהירות:
<h3>צא]</h3>
<b>אסור</b> לסנן את החלב שנחלב בשבת ע"י עכו"ם שלא הותר לחלוב ע"י עכו"ם רק משום צער ב"ח<sup>מט)</sup>:
<small><sup>מט)</sup>עיין בש"ע רבינו סי' שכ"ה,‏ ופשיטא שלא לצוות לנכרי לעשות שום דבר מלאכה.</small>
<h3>צב]</h3>
<b>טעם</b> מה שמניחים‏ החלות על השולחן לליל ש"ק<sup>נ)</sup> מבעוד יום, משום דהוי השולחן בסיס לדבר האסור, ולזה מניחים החלה מקודם, אבל ביום א"צ:
<small><sup>נ)</sup>ובשעת קידוש על היין לא יהא הלחם על השולחן, (עי' תוספות בפסחים דף ק' ע"ב, ד"ה שאין) [מעשה רב].</small>
<h3>צג]</h3>
<b>הפזמון</b> ברכוני לשלום בליל ש"ק לא אמר וכזה בסליחות מלאכי רחמים כו' ואין לבקש מהמלאכים כי אין להם כח מאומה והכל אצלם בהכרח, כאשר האדם זוכה מוכרחים הם לברכו ואם לאו אז ח"ו בהכרח מקללין, ומ"ש אם יש עליו מלאך מליץ כו' הכל תלוי במעשיו ולפי פעולותיו מהמצות ומע"ט נברא מלאך שבהכרחו להמליץ טוב עליו ולהיפך ח"ו נברא מלאך (משחית) ויקטרג כו', ובפזמון מלאכי רחמים אמר אבות העולם אהובי עליון חלו נא כו' אבל לא מחה להאומרים [עיין תשובת חת"ס חא"ח תשובה קס"ו]:
<h3>צד]</h3>
<b>אין</b> לקדש שבת שחרית על יי"ש<sup>נא)</sup> ויותר טוב על פת ועל שכר, ולהבדיל על שכר ג"כ מותר במקום שאין יין, ואף בליל ש"ק כשאין לו יין יקדש על הפת, ולא אמר שיר המעלות קודם ברהמ"ז ולא הפזמון צור משלו אכלנו:
<small><sup>נא)</sup>מה שנהגו לאמור בקדוש שבת בשחרית זכור את יום השבת כו' עד וינח ביום השביעי, ואח"כ מפסיקין בדבור ומוזגין הכוס ואומרין ע"כ בירך, ויש שמתחילין ע"כ בירך, זה איסור גמור, כי כל פסוקא דלא פסקיה משה לא פסקינן, וכזה נמצא כתוב בשם מרן הגר"ח ז"ל שמה שנהגו לומר בהגבהת ס"ת וזאת התורה כו' על פי ה' ביד משה אינו נכון כי לא נמצא פסוק כזה, ונשתרבב הדבר, כי מתחלה היו אומרים ויהי בנסוע כו' ובהכנסה אמרו ובנוחה יאמר כו', ובאמצע אמרו הפסוק על פי ה' יסעו בני ישראל וגו' על פי ה' ביד משה, ונשתרבב המנהג לאמור רק סוף פסוק זה ואינו נכון מטעם הנ"ל. כ"א לאמור פסוק וזאת התורה כו' וגם הפסוק על פי ה' יסעו וגומר על פי ה' ביד משה.</small>
<h3>צה]</h3>
<b>פעם</b> אחת התיר לבעול אלמנה בעילה ראשונה בשבת, והוא בעצמו סגר הדלת כו', ואף שבירושלמי איתא הלין דכנסין ארמלין לא יכניסנה אלא מבעוד יום, שלא יהא נראה כקונה קנין בשבת, ופירשו המפרשים שהירושלמי סובר שאלמנה אין לה חופה אלא ביאה וצריך להיות הביאה קודם הלילה כדי שלא יהא כקונה קנין בשבת, אבל בתולה יש לה חופה וצריך החופה לבד להיות קודם הלילה, אבל הביאה סובר הירושלמי שמותר להיות בלילה, נמצא שהאלמנה אסור לפי פירושם, ורבינו ז"ל אמר שהפי' בירושלמי אינו כן שהרי גם לאלמנה יש לה חופה וכי בשביל שהחופה בבית אינה חשיב חופה אלא כך פי' שהירושלמי סובר שהבתולה אסור לבעול בתחלה בשבת משום חבורה ולאכן אמר דווקא אלמנה הוא דהחופה דוקא אסור להיות בשבת, אבל הביאה מותר, אבל בתולה אף הביאה אסור בשבת משום חבורה:
<h2>הלכות פסח</h2>
<h3>צו]</h3>
גםהחדר שבו החמץ מונח, שמוכרין אותו לנכרי, צריך בדיקה כדין:
<h3>צז]</h3>
<b>הקפיד</b> מאוד על אלו שאוכלין פערפעליך בערב פסח מן המנחה ולמעלה:
<h3>צח]</h3>
<b>המרור</b> שלו היה זערזיך וכן היה מקובל אצלו מאת ר' שמשון ממיץ דזהו חזרת האמור בש"פ והכל תלוי לפי המנהג שעפ"י הקבלה בשאלאטין וכדומה:
<h3>צט]</h3>
המצות של הסדר [לבד מכזית ראשון ושל אפיקומן] הטביל במלח<sup>*</sup>:
<small><sup>*</sup>עיין בשערי רחמים שהביא כי הגאון מאור הגולה הגר"ח זצ"ל היה ממקיל מאוד בשעור כזית אף לענין מצה בליל א' דפסח, ולענין רביעית החמיר שיהיה דוקא כ"ג ביצים. ע"ש עוד. </small>
<h3>ק]</h3>
<b>שמעתי</b> ממורי ז"ל שבביתו היו עושים קניידליך ממצה בחושה וברך במ"מ וא"צ נט"י והמוציא וחרעמזליך יש בהן ספק משום תוריתא דנהמא:
<h3>קא]</h3>
הנוסח ונאמר לפניו שירה חדשה בחולם ולא בסגל:
<h3>קב]</h3>
<b>רבינו</b> לא היה אוכל אחר הפסח חמץ הנמכרת כנהוג מטעם שהביטול צריך להיות בלב שלם ואין כולם יכולין לעשות ככה:
<h2>הלכות ר"ה ויוהכ"פ</h2>
<h3>קג]</h3>
<b>דעת</b> רבינו לחתום המברך את עמו ישראל בשלום ולא עושה השלום<sup>נב)</sup>:
<small><sup>נב)</sup>רבינו הגר"א זל"ה בטל המנהג שמשנין נוסח אלו הג' ברכות היינו שאותך לבדך ביראה נעבוד, ועושה השלום בעשי"ת, ומלך צור ישראל וגואלו [עי' פאת השולחן הלכות אר"י סי' ב' ס"ק כ"ד]. טעם ע"ז שלא אמר שיה"מ קודם ברהמ"ז כדי להזכיר נחמת ציון ברצה, וע"ד שלא אמר צור משלו, מפני שיוצאין בו י"ח ברהמ"ז דאורייתא [בשם הגאון ר' אשר הכהן זצל"ה בעמח"ס ברכת ראש ושארית הברכה.] </small>
<h3>קד]</h3>
<b>תקיעות</b> בר"ה היה נוהג כסדר הזה שלשים מיושב ושלשים מעומד תשר"ק תש"ת תר"ת למלכיות דכרונות שופרות, ואחר התפלה ג"פ כנ"ל ואחר כך עוד פעם תשר"ק תש"ת תר"ת להשלים ק' קולות ורבינו היה שמח מאוד בעת תקיעת שופר, וכן אמר שצריך להיות ברוב שמחה וחדוה כדוגמת המדינה ביום שממליכים מלך ומעטרים אותו, כן אנחנו בתקיעת שופר ממליכים להקב"ה בכל עולמות שאנחנו עמו:
<h3>קה]</h3>
הקפיד לנגן הקדיש שלאחר מוסף לכבוד יו"ט:
<h3>קו]</h3>
לא היה הולך לנהר לומר תשליך
<h3>קז]</h3>
<b>הניגונים</b> שמנגנים הימים נוראים בסדר התפלה נשתרבבו מחמת הכוונות לכוון בעת שמנגנים והראיה שיש הרבה כוונות מאריכים כמו בפתיחת ש"ע וכדומה:
<h2>הלכות סוכה</h2>
<h3>קח]</h3>
<b>אמר</b> רבינו שצריך לאחוז הד' מינין יחד וכמ"ש אעל"ה בתמר ר"ת אתרוג, ערבה, לולב, הדס:
<h3>קט]</h3>
רבינו היה מברך ברכת אתרוג בסוכה קודם התפלה:
<h3>קי]</h3>
בנענועים כשפנה למטה היפך ראש הלולב למטה:
<h3>קיא]</h3>
<b>בהו"ר</b> כשהגיע ללמען תמים בדורותיו הניח את הלולב ונטל ההושענא ובחביטת הערבה חבט רק ה' פעמים:
<h3>קיב]</h3>
<b>בשמ"ע</b> הנוסח בתפלה יום שמיני חג העצרת [וכן בתוספת מעשה רב בנוסחא ישנה]:
<h3>קיג]</h3>
<b>בסוכות</b> קידש בישיבה כבכל שבתות וברך סוכה ואח"כ זמן, וכזה אף בלילה שניה:
<h2>הלכות נשואין</h2>
<h3>קיד]</h3>
<b>טעם</b> על זה ששוברין כלי חרס בעת התנאים להראות כמו כלי חרס כיון שנשברה אין לה לקנה כן אסור לבטל תנאים, ובחופה שוברין כלי זכוכית שיש לה תקנה, כן התקנה להפרד בגט פטורין:
<h3>קטו]</h3>
<b>אמר</b> רבינו שיותר נכון הג"פ את אשתו כשלא תמצא חן בעיניו שהתורה התירה מלבטל תנאים בתקיעת כף, דכיון שנעשה תקיעת כף הוא מן השמים, ובהדי כבשא דרחמנא למה ליה:
<h3>קטז]</h3>
<b>אסור</b> להתגאות בענין שדוכין, ואמר זה שהעולם אומרים בשם שאגת אריה ובשם ה"ר ליב מטשעכאוויץ שמותר, אינו מאמין בזה, ולדעתו אסור:
<h3>קיז]</h3>
<b>בענין</b> שידוכין שנזדמן לו שידוך הגון, גם אם לא ממשפחה גדולה כ"כ ומעט מעות, הסכים לזה ואמר בדרך הצלה כי גדר הענוה היא כאברהם שאמר ואנכי עפר ואפר וכן זהב הוא עפר מלשון עפרות זהב, רק חשיבותו מפאת ההסכמה, כן גם אנכי עפר, אכן שהעולם הסכימו שאני חשוב א"כ אני נחשב כעפר רק חשוב מפאת ההסכמה:
<h3>קיח]</h3>
<b>רבינו</b> ז"ל עשה חתונת בנו בסוף חודש ואמר שאין להקפיד על הזמנים כו' ובזה פי' הפסוק כל עתותי<sup>נג)</sup>:
<small><sup>נג)</sup>עיין בספר אמונה והשגחה, לקוטי הגר"א זצ"ל, וכן דוד בגי' י"ד שהוא מרומז נגד הלבנה במלואה והיה לו עתים שונות, כדחז"ל האי מאן דאתייליד בלבנה כו', ובכ"ז אמר דוד, בידך כל עתותי.</small>
<h3>קיט]</h3>
<b>אמר</b> רבינו דבר מנוסה אם יהיה לאדם שונאים ח"ו אם יפעול אצלו שהם צדיקים גמורים וידין אותם לכף זכות תיכף יתהפך לבבם לאוהבים לו<sup>נד)</sup>:
<small><sup>נד)</sup>ומקרא מלא הוא כמים הפנים לפנים כן לב האדם כו' כשם שהוא מלמד זכות כן ילמוד זכות מי שכנגדו ובזה פי' בנו הגאון מוהרי"ץ מוואלזין ז"ל הפסוק עד שוב אף אחיך פי' ישוב ממך מלבבך שהוא חטא כנגדך אז ושכח מה שעשית לו, [בשם הגאון ר' אשר הכהן משערשאב בעהמח"ס ברכת ראש ושארית הברכה].</small>
<h2>הלכות נדה</h2>
<h3>קכ]</h3>
שיעור גריס של כתם כמו פערציגער ותורמס מעט גדול מזה:
<h3>קכא]</h3>
<b>בדקות</b> הנשים אין להקל מאומה וגער על המנהג הרע שמקילין בזה, וכל בדיקותם לא נחשב רק לקנוח, ועכ"פ בדיקה אחת צריכה במוך ולבדוק היטב על מקום שהשמש דש כו':
<h3>קכב]</h3>
<b>שאלתי</b> על טבילת נשים בנהר בשעת הפשרת שלגים, ורבו הנוטפין על הזוחלין, ואמר שכבר נחלקו בזה הפוסקים ובדברי סופרים אנו הולכין אחרי המקילין, ואמרתיו אולי יש בזה חששא דאורייתא, והשיב שאין חשש דאורייתא בזה:
<h2>הלכות צדקה ומעשר</h2>
<h3>קכג]</h3>
<b>אמר</b> בשם רבו הגר"א ז"ל שכל השומר מעשר מובטח בכך שלא יבוא לידי היזק כלל והשומר חומש מובטח שיתעשר (עי' יו"ד סי' רמ"ט ס"א) ויושרש בזה מדת הבטחון, והלואה כל ישראל היו שומרים מעשר היה מתקיים הפסוק אפס כי לא יהיה בך אביון:
<h3>קכד]</h3>
<b>פעם</b> א' היה לרבינו ספק בדמי מעשר והקיל עצמו בזה הפעם, תיכף אח"ז נטבע דלי בבאר והורידו כלי גרזן עם ווים להוציאו ונפל גם הגרזן לבאר ועשה חשבון שהדלי והגרזן עלו ממש כמו כסף מעשר שלא נתן מצד שנסתפק לו והפריש תיכף המעשר ואח"כ עלה הגרזן והדלי:
<h3>קכה]</h3>
<b>שאלתיו</b> אם להנות מזה לב"ב ואמר שהוא בעצמו היה נצרך לשאלה השאת ולא אסתייע מילתא לשאול מרבו הגר"א ז"ל והקיל בדבר עד שבזמן לא כביר כלה ממונו ותלה בדחז"ל (ב"מ ל"ג) כל העושה כך כו' סוף בא לידי כך כו' והתחיל מאז והלאה לשלם מעט מעט, והקב"ה מלא חסרונו:
<h3>קכו]</h3>
<b>הרבה</b> לעשות בענין הלואה גמ"ח לעניים ובנערותו היה מרבה בסחורה שלא יהיה לו ממון רב במזומן שא"א לצאת י"ח הפסוק פן יהיה דבר עם לבבך בליעל כו'<sup>נה)</sup>:
<small><sup>נה)</sup>עיין ביאורי רבינו משלי ט"ז ח', טוב לאדם שיעסוק בעולם הזה מעט, ויקבץ ממון ויעשה צדקה וגמ"ח, וכאשר יש לאדם ממון מעט הוא יוצא י"ח צדקה עכ"ל [שלש מיני צדקות הם, זהב, וכסף, ונחושת, המדה היותר טובה העושים צדקה בכל עת, היינו זה הנותן בריא בחינת זהב, והב' שבלא סבה ומסובב אינו נותן שום צדקה, כ"א כשאחד מב"ב חולים ר"ל, זה בחינת כסף, היינו כשיש סכנת פח, והג', אף בזה אינו משים לב, ואומר שזה מדרך הטבע כו', אכן כשהוא בעצמו חולה ונוטה למות, והרופאים נושאו לחייו אז מצוה לב"ב שיתנו לצדקה עבורו, כי מה יתרון לו ברכושו, זאת מדה גרוע בבחינת נחשת, נתינת חולה שאומר תנו, בכ"ז צוה הקב"ה ליקח מכולם, אך ורק לבל לקפוץ ידו ולקיים נתן תתן, פתוח תפתח, עשר בשביל שתתעשר] [בשם ה"ר אלעזר בגרי"מ נגד הגר"א זל"ה].</small>
<h2>הלכות רבית</h2>
<h3>קכז]</h3>
<b>רבית</b> דעת רבינו שהעסקא יהיה על מחצה שכר ומחצה הפסד, והלוה יהא נאמן בשבועה והברירה ביד הלוה או לקיים העסקא או ליתן דמי העסקא כמדובר, ונתן נוסח כתיבת העיסקא לאיזה ממיודעיו:
<h3>קכח]</h3>
<b>רבית</b> שכבר קלתי מאתי זקיני ע"ח הנדוניא התיר לי ואמר שבוודאי נתן במתנה ודרכו של רבינו היה ליקח אלעקיך קטן שטר טרחה (עיין יו"ד סי' קס"ז):
<h3>קכט]</h3>
<b>במס'</b> ב"ב דף יוד אמר ר' אבהו אמר משה רבינו לפני הקב"ה רבש"ע במה תרום קרנם של ישראל א"ל בכי תשא והיינו שכל המצות שיעשה אותם האדם וחי בהם, השכר לעוה"ב רק מצות צדקה אמר השי"ת בחנוני נא כו', וגם עשר תעשר בשביל שתתעשר וכמאמר דוד המלך ע"ה פזר נתן לאביונים צדקתו עומדת לעד קרנו תרום בכבוד בעוה"ז כי הקב"ה משלם מדה כנגד מדה בשכר שהחייה את העני כנגד זה יחיה הקב"ה אותו בעוה"ז, ואיתא בדחז"ל גדול הנותן צדקה ממשה רבינו דאילו במשה רבינו כתיב כי יגורתי מפני האף והחימה, ובצדקה כתיב מתן בסתר יכפה אף כו'<sup>נו)</sup>, ולכאורה קשה וכי מ"ר לא קיים מצות צדקה בסתר, ונ"ל הענין ששכר המגיע בעד צדקה בעוה"ז, מחמת שהחיה את העני, והנה בדורו של משה לא היו עניים בזה האופן, כי אוכלי מן היו ולא היה חסר להם רק המותרות לזאת לא היה ביכולתו לקיים המצוה להחיותו ולזה ניחא ששאל במה תרום קרנם של ישראל בעוה"ז הלא אין להם מצות הצדקה כראוי כנ"ל השיבו בכי תשא דכתיב ונתנו איש כופר נפשו ליתן מחצית השקל לעני תמור פדיון נפשו, ומשלם מדה כנגד מדה בעוה"ז להרים קרנו וד"ל:
<small><sup>נו)</sup>מתן בסתר, ולא כתיב מתן סתר, רמז לזה, נוטריקון, והיינו, בנים, ספר, תורה, רש, הנותן בניו לת"ת בשכר כי מזונותיו ש"א קצובין חוץ מתשב"ר והכותב ספרים ס"ת ובזה"ז הקונה ספרים ומשאילן לאחרים (יור"ד סי' רצ"ט), והתומך תורה לת"ח עץ חיים כו' ותומכיה מאושר, והנותן ומחיה רשים עניים ודלים כו', כל אלה יכפה אף.</small>
<h2>הלכות תשובה ומע"ט</h2>
<h3>קל]</h3>
<b>עיקר</b> דרכי התשובה מדאורייתא, חרטה ועזיבת החטא בלב שלם, וקבלה על להבא, וחז"ל החמירו גם בצום ובכי ומספד ושאר דברים, ובזמננו מקיימים צום ובכי ומספד והעיקר עזיבת החטא אינם מקיימים, וכן בעניני חמץ שמדאורייתא בביטול בעלמא סגי ושיהא הביטול בלב שלם וחז"ל הצריכו גם בדיקה ושריפה ומכירה, ועכשיו כל אלה מקיימים, ובטול בלב שלם בטול ממש אינם מקיימים כראוי:
<h3>קלא]</h3>
<b>תשובה</b> עצמית, עפ"י דינא דגמרא בנקל לצאת היינו שיגמור בדעתו שלא ישוב לכסלה עוד, ומרירות הלב ליתר שאת:
<h3>קלב]</h3>
<b>עבירה</b> לשמה, אמר רבינו, שלא הותר מזמן מתן תורה כלום, להידועים אמר שהכל בכלל עבירה לשמה, ואמר א"כ למה כל התרי"ג מצות, מה שלשמה יעשה, אבל באמת, אחר מ"ת אין לזוז מכל תורה ומצות ודרז"ל, ושלא להשען על דעת היצר, ומצינו במדרש, שחנוך היה תופר מנעלים ובכל תפירה כוון יחודים ופעל למעלה, זעד"ז היה כל מעשה האבות אף הגשמיות, ע"ד בכל דרכיך דעהו, וכל זה קודם מ"ת או לבן נח, גם בזה"ז הרשות נתונה לו לעבוד להבורא ית"ש בכל מה שירצה, אך לשמו ית' זולתי ז' מצות אבל לנו בנ"י נתנה התורה גדר וגבול, וכל מעשה נכלל בציוויואזהרה, בציווי נייחד כוונתינו להבורא ית"ש, וגדר החסידות, לדקדק בהן עד קצה האחרון ולפרוש מאחד מבשבעים משער האיסור, וליזהר בכל דקדוקי סופרים ואזהרות שאסור לנו מיום מ"ת אשר צוה ד' והלאה, ואם יעקב לקח ב' אחיות ועמרם נשא דודתו, זה היה קודם מ"ת, אבל מעת שקיבל משה התורה מסיני לא תתחלף ולא תסור ח"ו אף שישיג כי כן ראוי לו לפי תקון נשמתו באיזו עבודה, וקו"ח אנו שהשגתנו הכל הבל, והשקפתנו ג"כ הבל, ומה שאחז"ל גדולה עבירה לשמה זהו כמו שבארו גבי יעל אשת חבר הקיני כו', נמצא בכ' האר"י ז"ל שהיתה גלגול, ועוד שכונתה היה להציל כלל ישראל וחלילה לדמות לזה שאר דברים כפי סברותינו ואין דומה כו':
<h3>קלג]</h3>
<b>תשובה</b> להנכשל בעון קרי כמעט בפשע ר"ל הוא<sup>נז)</sup> כשעוסק בתורה א"צ לדאוג כלל, וכזה שאל מרבו הגר"א ז"ל, והראה לו מאמר בתיקונים ובספרי מוסר המחמירים מאד בענין הזה שצריך לסבול יסורים קשים חמורים כמות, ואין תקנה כ"א במיתה ממש ע"ש שנאמר ועפר אחר יקח, אבל<sup>נח)</sup> בסוף המאמר בת"ז נמצא דבר טוב למבין שכתב בתיקון כ"א וכ"ב אבל אורייתא אורך ימים בימינה<sup>נט)</sup> כו' פי' שמצלת מן המיתה, ובשמאלה עושר וכבוד שמצלת מן היסורים קשים כמיתה. והספרי מוסר לא הביאו זאת וכו':
<small><sup>נז)</sup>שהחטא הזה ר"ל גורם עכוב הגאולה, לכן כשעוסק בתורה הוא תקון על חטא שגרם החורבן שהיא בטול תורה כדכתיב על עזבם את תורתי ונמצא שהיא רחוקה על עון ור"ל ר"ל יקרבנה על ידו לתקן המעוות שנחרב הבית על בטול תורה ובהיותו עוסק בה יקריבנה [ספרי מוסר].</small>
<small><sup>נח)</sup>עיין בשני לוחות הברית התקון שנתן, ודקדקו שם מלשון הזהר, וז"ל אלו החסידים המחמירים לומר אין תיקון לחטא הזה ר"ל, כאשר שמעתי מפיהם הם המרבים פושעים בישראל ומרחקים מלבא תחת כנפי השכינה אשר בעל העון ר"ל בשמעו אלה אומר אין תשובה לחצי דבר, וכאשר אבדתי אבדתי כו', ואלו גורמים גלות השכינה. ואינן נקראים חסידים כ"א חסרים ועונשם גדול למאוד עכ"ל.</small>
<small><sup>נט)</sup>עיין באורי רבינו שה"ש ג' ד' ח', שכר התורה עץ חיים ושל מצות גן עדן, וכן באגדת ברכות וי לן דמיתנן כו' הי תורה והי מצוה, הי תורה עץ חיים וקולטת מן המיתה וכדאיתא (בשנו"א פ"ו מ"א) מכל דבור שהאדם מוציא מפיו בת"ת נברא מלאך קדוש והם מליצי יושר לטובתו, וזהו ות"ת כנגד כולם שיש בה כמה וכמה מצוות בכל הגה ותיבה היוצא מפיו בת"ת.</small>
<h3>קלד]</h3>
<b>ארז"ל</b> אכסנאי לא יאכל ביצים, אמר רבינו שבוודאי ת"ח צריך ליזהר שלא ימצא רבב כו' אבל מן המתאכלים בביתו א"צ ליזהר ואין החטא גדול כ"כ אם בא<sup>ס)</sup> ע"י ריבוי מאכל או מיני מאכלים הגורמים, או מטרדת הדרך, רק אם בא מחמת ראיית ערוה או הרהור וחטא הוא, וגם אין להרעיש כ"כ כי זה רק התגלות המחשבה לחוץ, וכ"ש שמדאגה יוכל לבא עוד יותר לזה ח"ו ח"ו:
<small><sup>ס)</sup>כדאיתא במס' שבת קכ"ז ב', בשעה שירדתי וטבלתי במה חשדתוני וכ"ש שמדאגה עי' בשל"ה ובס' יסוד יוסף עשרה סבות להוצאת ז"ל ר"ל וחד מנהון דאגה ויגון.</small>
<h3>קלה]</h3>
<b>הסתכלות</b> עריות ושיחתן אמר זה הכלל כל מה שיגדור א"ע ויפרוש מראיה אח"כ אם יראה ויביט יבער בו היצר כאש, אלא כשדעתו לילך בשוק יתפלל ויבקש רחמים לבל יכשל ח"ו בשום נדנוד חטא והרהור עבירה ר"ל:
<h3>קלו]</h3>
<b>מחשבה</b> רעה גם הראשונים לא נצלו מזה וכדרז"ל ג"ד אין אדם כו', ואם מסיח דעתו<sup>סא)</sup> מן המחשבה רעה, בזו כופה הסטרא אחרא, ואם מחשב בה זו רעה חולה ר"ל:
<small><sup>סא)</sup>עיין באורי רבינו משלי ט"ז ל"ב, מושל ברוחו הוא במחשבתו הוא טוב יותר מלוכד עיר מעשה האדם הולך אחר מחשבתו ורוחו היא המחשבה כמ"ש ותוכן רוחות ה', וז"ש בזהר תלת רוחין כו'.</small>
<h3>קלז]</h3>
<b>כבוד</b> המדומה זו מדה רעה<sup>סב)</sup>, ואינו דומה הנכיון בעוה"ב עבור הנאה גולמית של מעדנים, מהנכיון עבור כבוד שהוא הנאה רוחניות, ואמר רבינו, זה כל נחמתי הכבוד, כדחז"ל דדחיל מרבנן, והייתי דחיל מרבי מורי הגאון החסיד זל"ה:
<small><sup>סב)</sup>איתא בספר חסידים סי' פ"ה וז"ל אל ישמח אם מכבדין אותו הבריות כי לפי הכבוד וההנאה שיש לו כו' מנכין לו מזכויותיו בעוה"ב.</small>
<h3>קלח]</h3>
<b>שפלות</b> הרוח, להתיישב בדעתו, כי כל אחד מקצר במעשיו ונידון לפי השגתו, כדחז"ל, לעמי אלו תלמידי חכמים ולבית יעקב כו', ואינו דומה קיצורו של עבד המכבד את הרפת לקיצורו של עבד המתקן כתר המלך:
<h3>קלט]</h3>
<b>חנופה.</b> כבר פי' לנו רבנו יונה וז"ל לומר לרשע צדיק אתה אסור, אבל להראות לו פנים, שלא ישנאהו, מותר:
<h3>קמ]</h3>
<b>שאילה</b> שלא מדעת בעלים, החמיר בזה רבינו למאוד, פ"א נסע רבינו לווילנא, ולא היה במלון ס"ת לקרות, והלך עם כל המנין לכפר הסמוך כו' שיש שם ס"ת, ובדרך היה רקק של מים עוברת ולקח תלמידו חרב דהאלץ בקעת והניח על הרקק כדי לעבור עליו, וכשחזרו למקום באמצע הדרך צוה עליהם לחזור להמלון, והוא עם הרב דהאלץ חזרו להכפר, ושאל מבעה"ב אם הוא מוחל הבקעת<sup>סג)</sup>, שלא יכשל ח"ו כו', והבעה"ב אמר שמוחל:
<small><sup>סג)</sup>והגורם להציל את הנגזל והגזלן מטיב לשניהם [ביאורי רבנו משלי י"ד כ"ה].</small>
<h3>קמא]</h3>
<b>נדרים</b> והסכמות, אמר רבינו שעושה לו בכל יום ועכ"ז נשכל. ואמר שארז"ל ד' מתו בעטיו של נחש, ולא היה עד הנה יותר, ולא יהיה עוד עד ימות המשיח, ודוד המלך ע"ה אמר גם מזדים חשוך עבדך כו', ונקיתי מפשע רב:
<h3>קמב]</h3>
<b>סגוף,</b> שאלו מרבינו אם בעת התשובה יאכל מים עם גריסין מבושלין, ואמר אם יודעים בנפשם שביכולתם להסתפק בלא חמין, יותר טוב שיסתפק בפת במחל ומים, כ"א יתיר לו איזה תבשיל לפעמים יהיה התבשיל שלא כרצונו או אינו מבושל כל צרכו וישיגהו היצר בענין קפידא וכעת ח"ו ויתפסנו לא פחות בלבו ח"ו, ויצא שכרו בהפסדו:
<h3>קמג]</h3>
<b>תוכחה,</b> שלא לדבר קשות, ודברים קשים אינן<sup>סד)</sup> נשמעין, רק יאמר בלשון רכב, ואם אין טבעו בשום אופן לדבר רכות, פטור הוא מלהוכיח:
<small><sup>סד)</sup>החכם בא בדברים טובים ונחומים ערבים על כל לב שומעם ועי"ז מקרבן לתורה ומע"ט, כמ"ש באהרן שהיה אוהב שלום ורודף שלום, ומקרבן לתורה, שתלוי זה בזה כמובן.</small>
<h3>קמד]</h3>
להתרחק מחברת בני אדם וזאת עיקר:
<h3>קמה]</h3>
להזהר משבועות ונדרים, וטוב להקדים תפילה לצרה:
<h3>קמו]</h3>
<b>שאלתי</b> מרבינו, הסמכתי לחזור כו' לעיר כו', אבל אני ירא מטרדת הצפוני, ואמר לבקש רחמים מהקב"ה, ובלעדו אין עוזר, והסכמה חזקה כ"ש שמזקת:
<h3>קמז]</h3>
<b>כשיחשוב</b> אדם כל מעשיו שעשה ויתודה עליהם לא יבוא לידי היזק לעולם:
<h3>קמח]</h3>
<b>הגר"א</b> זל"ה היה דרכו כשחטא לו אדם שלח אליו לומר לו שיש לו תרעומת עליו כדי שיקבל נזיפה כדין, אבל מצטער היה ע"ז אף שהיה מחויב בזה מפני כבוד התורה:
<h2>הלכות חדש ומאכלות אסורות</h2>
<h3>קמט]</h3>
<b>מותר</b> למכור חדש לאוכלי חדש וראינו שהיה מאכיל ומשקה על שולחו לאוכלי חדש בפניו<sup>סה)</sup>:
<small><sup>סה)</sup>אבל אסור לומר לישראל הא לך איסור וקנה חדש כו' ועובר על לפני עור כו' [מעשה רב].</small>
<h3>קנ]</h3>
<b>נתערב</b> יי"ש חדש בישן ופסק שנתבטל בששים ודין חדש נוהג גם על יי"ש:
<h3>קנא]</h3>
אף בכלים של חדש צוה להחמיר והחמיר בזה למאוד:
<h3>קנב]</h3>
<b>סירכות</b> אמר רבינו שחס ושלום למעך הסירכות במקום<sup>סו)</sup> שעד הנה לא נהגו למעך. בדרך או באכסניא אין לחקור על זה דהוי כניטלה הריאה:
<small><sup>סו)</sup>ליזהר שלא לאכול מבהמה שהורה בה חכם ומסירכא כו' [מע"ר].</small>
<h2>טעם ע"ז שלא לאמר ברוך הוא וברוך שמו</h2>
<b>שמעתי</b> מהרב המגיד מוהר"ק ז"ל שהוא עפ"י מ"ש המקובלים שכל אחד בידו ג' פעמים ח"י תפילות, פעמים ביום, והיינו, תפילת לחש שמונה עשרה, וחזרת הש"ץ ששומע מהש"ץ ואמירת אמן לכל ברכה, וא"כ אין להפסיק באמצע. ולי נראה, בעה"ש לאמר שהוא על פי מ"ש בת"ז תיקון י', זימנין חשית כו' וז"ל רבינו הגאון בפירושו שם ר"ל שהקהל צריכין לשתוק בכל העבודה ובסוף הברכה לענות אמן, וזהו זימנין כו', גדול העונה כו' דהמברך תמיד ממלל בקלא שהוא הויה כו' ע"ש וזה הטעם שהש"ץ צריך למלל בהברכה והקהל צריכין לגמרי לשתוק עד אמן שהוא בסוד חשמ"ל כמ"ש רבינו, שח"ש היא אדני כידוע ומ"ל הוא הוי"ה ומתחברין כחדא, והוא כמ"ש דבתפלת החזן נכללת במחשבה הויה ככתיבתו ובדיבורו אדני, ובענית אמן שהוא גימ' ב' שמות אלו מתחברין כחדא ונכון מאוד מנהג רבינו, [נעתק מכתי"ק של הגאון ר' ישראל משקלאוו בעהמח"ס תקלין חדתין פאת השולחן בספר כת"י עמק הבכא הנכתב בשנת אדם כשר]:
<h2>מאמרים ומעשיות שונות</h2>
<h3>א]</h3>
<b>שאלו</b> לרבנו ע"ד שניסוהו מן השמים בנסיונות רבים<sup>סז)</sup> ויבהילוהו עד שראה אותיו לע"ז בספר שלמד ובכה מחצות הלילה עד אור הבוקר עד שזכה לראות אותיות הקדושים כו', אמר לו הגאון ז"ל שבא לו על שדיבר זמן הרבה קודם הפרישות מענין הפרישות, והתקנא בו הס"א מדבורים אלה, ואפילו מחשבה מועלת בזה, אבל כיון שעמד עד כה בפרישות מובטח שיעמוד בו ומאז ניצול מדעת הס"א:
<small><sup>סז)</sup>עיין בס' חסידים (סי' קמ"ג) לא יכסה אדם חומש בעור שכתב בו לעזים של דברי הבאי עכ"ל והוא עפ"י מארז"ל (יומא ל"ט) אדם מקדש עצמו כו' מלמטה מקדשים אותו למעלה, עי' מסלת ישרים סי' כ"ו.</small>
<h3>ב]</h3>
<b>אמר</b> רבינו, שרבו הגר"א ז"ל היה לו עליות נשמה בכל<sup>סח)</sup> לילה, בלי שום יחודים וכוונות, ואמר בשמו כי אין זה מן המובחר, שבכלל קבול שכר כו' נחשב:
<small><sup>סח)</sup>עיין ביאורי רבנו משלי י"ט כ"ז, ושבע ילין בל יפקד רע, פי' בלילה יהא שבע מהתורה שלומד בישיבה של מעלה כו' ואח"כ כשחוזרת נשמתו כו', ועיין בהקדמה לספרא דצניעותא.</small>
<h3>ג]</h3>
<b>אחר</b> הדרישה והחקירה, נתברר לו שמה שהשיג אחיו<sup>סט)</sup> הר"ז קודם מותו, השיג רבו הגר"א ז"ל בהיותו בן י"ג שנה, אכן אחיו הגר"ז היה נראה לכל פרישות מעשה מלאך, ואצל הגאון ז"ל היה תמיד בהצנע, ואמר שהגר"א זל"ה אמר על השאג"א שהוא מרבה אחר הפלפול, והשאג"א אמר שהגר"א ז"ל מרבה בפשטות:
<small><sup>סט)</sup>עיין עליות עליהו כ"ב הערה כ"י מה שכתוב שם. ע) וכתבו הוא בעצמו מעולה ביותר כאילו קיבלה מהר סיני.</small>
<h3>ד]</h3>
<b>ב"א</b> של הגר"א זל"ה בא לפניו, ושאל אותו לב"א אם יש לו ס"ת והשיבו שאין לו, אז תיכף צוה לשלוח אחר סרסור לקנות ס"ת בעדו בווילנא א"ל והרי אמרו הקונה ס"ת כחוטף מצוה מן השוק וא"ל הלואי שיזדמן לי מצות כאילו לחטיפין<sup>ע)</sup>:
<h3>ה]</h3>
<b>כשישב</b> החסיד הגר"א ז"ל ללמוד בפאסטרוי בא מומר א' לפניו וביקש יי"ש לשתות, וצוה את בעה"ב שלא ליתן לו עד שיברך, ולא רצה לברך באמרו הרי הוא מומר ושותה ככל הנכרים בלא ברכה, אמר החסיד הגר"א ז"ל, שוטה וכסיל, בזה שהנך מומר לא הפטרת א"ע משום פרטי דקדוק מצוה קטנה והרי אתה כישראל גמור, ומה שהרשעת וחטאת תקבל עונשים הראוים לך, והכפירה לא יועיל לך ואף כשתכפור הכל תענש כמה וכמה עד שתצטרףותשאר ישראל, כי זרע אברהם אינו כלה וכדכתיב ואעשה אותך לגוי גדול כו', ונברכו בך כל משפחות האדמה. בשמעו הדברים האלה יוצאים מפורש מפי הגר"א זל"ה נזדעזע למאוד, וחזר בתשובה ונעשה ישראל כשר ועובד ה' באמונה ובטהרה:
<h3>ו]</h3>
<b>להמתנבא</b> בקאיינא [אולי בקאוונא] אמר אל תתמהו, כי זה שד קטן, וגזר עליו שלא יגיד עוד, ושתק כמה שבועות, אח"כ שב לדבר עוד ענינים גזר עליו הגר"א זל"ה שלא ישמעו לדבריו, ותיכף סר הרוח מעליו ונעשה אדם כבתחילה:
<h3>ז]</h3>
<b>בעיר</b> שקלאוו היה איש שהיה מגיד בע"פ מה שכתוב בכל ספר וצוה הגר"א ז"ל לצרור הספר ולא ידע כלום, כדחז"ל כל מידי דצרור וחתים כו':
<h3>ח]</h3>
<b>בתולה</b> אחת עשתה נפלאות ודברה גדולות ולמדה זהר וסודות נסתרים עם לומדים, אמר הגר"א זל"ה לכשתנשא יסור הרוח מעליה, וכן היה:
<h3>י]</h3>
<b>סיפור</b> מעשה מהאר"י ז"ל אשר נהר א' סמוך לבית הר"ח וויטאל ז"ל נסתם, ולפעמים היה האריז"ל מקיף בהלוכו, ולפעמים הפסיע דרך עליה, ופעם א' הלך האריז"ל והרח"ו ז"ל וכשהגיעו לנהר, היה האריז"ל מקיפו והולכו, והרח"ו ז"ל הפסיע דרך עליה, וכשבא הרח"ו בליתו, צעק בקול ליתן לו לאכול, והיה עדיין הפת בתנור, גער בקול על רעיתו להביא לו פת פלטר, ונשתוממה על הדר, ולא רצתה, גער בנזיפה והרים יד עליה להכותה, והוסר ממנו כח הדיבור, וספרה רעיתו את כל המאורע לרבו האריז"ל אמר לה ליתן לו לאכול כל מה שיבקש עד שיישן, וכשישן הלך אליו רבו האר"חי ז"ל ולחש לו באזניו ונתרא כבתחילה:
<h3>יא]</h3>
<b>סיפר</b> לר' יעקב טארניפאלער, שכשהתחיל האר"י ז"ל לדרוש בנסתרות, ישבו ב"ד ושלחו אחריו, וכשבא לבית וועדם נפל עליהם פחד ואימה ושאלוהו לאמר ממי קיבל זאת או שלא ידרוש עוד, והשיב להם ממי שהוא יושב עתה ביני וביניכם:
<h3>יב]</h3>
<b>סיפר</b> מעשה בילד שנתמשכן קודם הכניסתו לבריתו שא"א בעד מאתים זהובים, ופדה אותו הגר"א זצוקל"ה:
<h3>יג]</h3>
<b>גילו</b> להגר"א זל"ה בחלום כמה סודות בשם מ"ב בפסוק עלו זה בנגב, ואמר שבאופן אחד ידע כל כוחות של בהמה וחיה, ובהקיצו שמח וחשב בהם תיכף קודם ברכות התורה ונעלמו ממנו והיה שרוי בצער על זה, ואח"כ נזכר הכל על נכון ואמר כל מה שהבעש"ט ידע היה הכל ע"י שאלת חלום בכל לילה:
<h3>יד]</h3>
<b>פ"א</b> היה הגר"א ז"ל שמח מאוד ביום ג' של סוכות ושאלוהו אביו ואמו ע"ה ואמר להם שבא יעקב אבינו ונשק אותו:
<h3>טו]</h3>
<b>אמר</b> רבינו בשם רבו הגר"א זל"ה שהזוה"ק אינו מחולק בשום מקום עם הגמ', אכן שהעולם אינם יודעים הפשט או בגמ' או בזוהר, זולת דין א' הנני נוהג כזוה"ק ברחוק ד"א סביב המתפלל, ובגמ' אינו מוזכר רק לפניו, וגם זה אינו מחולק רק מחמיר יותר. אמר רבינו זל"ה אליו, ומה תאמרו להענין נותן מטתו בין צפון לדרום, אמר הגר"א ז"ל גם בזוה"ק הפירוש כפשוטו, ועוד אמר בשם רבו הגר"א זל"ה שלא מלאו לבו לשנות גירסא אא"כ היה לו ראיות נכוחות מכמה מאות מקומות:
<h3>טז]</h3>
<b>איש</b> תם וישר בוואלזין היה חשוך בנים ר"ל, ובמותו צוה לבקש מרבינו שילמוד בעדו משניות לע"נ, וכן עשה רבינו, כי מצוה לקיים דברי המת, וכשגמר סדר זרעים הלך על קברו וא"ל למדתי לעילוי נשמתך סדר זרעים אנא שתתראה לי בחלום, והכין א"ע לשאול ממנו ג' שאלות. א) מה משפט העבירות עד עשרים שנה, ב) אודות חטאת נעורים ר"ל, ג) איך שאר שם גין קיטאיי יונית אם כשר. והשיבו על א' שאינו יודע מחמת שלא הגיע עדיין לזה, ועל הב' ראה רבינו שחלשה דעתו והסיעו לד"א, ועל הג' אמר אנכי בקיטאיי יונית אבל אין ראיה כי במתים חפשי ומלמעלה לא שמעתי ע"ז. ופליאה הדבר, הלא ספיקא דאורייתא לחומרא:
<h3>יז]</h3>
<b>שמעתי</b> מרבינו עה"פ נפלה לא תוסיף קום בתולת ישראל דרשו רז"ל נפלה ולא תוסיף לנפול עוד, קום בתולת ישראל, ואמר כן, בתולת ישראל נקראת בשם מפלת סוכת דוד הנופלת, כלומר בכל יום היא נופלת, כי אין לך יום שאין קללתו מרובה מחברתה ובכל יום ויום בשם נופלת מכונה, כי עדיין היא נופלת עד שתגיע למדרגה התחתונה ולא תוכל עוד לנפול, ועתה כבר הגיעה להזמן קום בתולת ישראל:
<b>רבינו</b> עלה השמימה ביום ה' יד לחודש סיון שנת תקפ"א לפ"ק ביום שמחת לבו בק"ק וואלאזין.
