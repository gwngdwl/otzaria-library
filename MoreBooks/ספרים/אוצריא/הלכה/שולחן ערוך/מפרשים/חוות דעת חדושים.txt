<h1>חוות דעת חדושים</h1>
רבי יעקב בן יעקב משה לורברבוים מליסא
<span style="color:Gray;"><small><small>© כל הזכויות שמורות ל<b>אוצריא</b>, ול<b>מתנדבי אוצריא</b> היקרים, שעמלו רבות על המרת ספר זה לטקסט ועל הגהתו. וכן על ספרים רבים נוספים. להצטרפות לפרוייקט המתנדבים היכנס <a href="https://otzaria.org/library/books">לכאן</a></small></small></span>
<h2>סימן סט</h2>
<h3>א</h3>
<b>להדיח.</b> היינו עד שיצאו המים בלא מראית דם, ש״ך סי׳ י׳ ס״ק כ׳ בשם הרשב״א והר״ן וג׳ טעמים יש להדחה קמייתא א׳ שיתרכך הבשר ויצא דמו ע״י מליחה ב׳ שהמלח יתמלא מהדם שעליו ולא יוכל שוב להוציא הדם שבתוכו ג׳ שהמלח מבליע דם בעין שע״ג הבשר לתוכו ובדם בעין לא אמרינן איידי דטרים לפלוט ולא איידי דיפלוט כו׳ ש״ך ס״ק א׳ ולהט״ז עיקר הטאם משום שהמלח מבליע וכל שהמלח מבליע אינו יוצא שוב ע״י מליחה וצליה ועיין ביאורם ס״ק א׳:
<h3>ב</h3>
<b>הדיחו הטבח.</b> היינו כששרה אותו קצת בכלי או שהדיחו היטב ש״ך ס״ק ב׳. עיין ביאורים ס״ק ב׳ דיש להקל בטבח כשהדיחו בשעה שהדם חם אפילו בהדחה מועטת:
<h3>ג</h3>
<b>חתך.</b> דווקא בסכין דאיכא דוחקא וטבע הדם שיגרור בתר החיתוך אבל קרע ביד לא, ש״ך ס״ק ג׳ ועיין ביאורים ס״ק ג׳ דאם אכל חתול קצת מהחתיכה דנראה ג״כ דאין צריך להדיח במקום האכילה וצ״ע:
<h3>ד</h3>
<b>לחזור ולהדיחם.</b> ואין צריך שריה דכבר נתרכך הבשר ואין כאן רק משום דם בעין וסגי בהדחה. ואם לא הסיר טלפי הרגלים עיין הדין בסי׳ ס״ח. ואם לא הדיח משחתך ומלח כך בלא הדחת מקום החתך מותר מצד נמלח בלא הדחה דהא בודאי יש ס׳ נגד הדם דהא כל חתיכה היא ל׳ נגד כל הדם ונגד הדם שמצד אחד ודאי איכא ס׳ רק כיון שהמלח במקום שלא הודח אין יכול להוציא הדם דינו כמו בנמלח מצד אחד המבואר בסעיף ד׳ ואפילו חתך בתוך שיעור מליחה הדין כן ולא אמרינן דמחמת רתיחת החתיכה מהמליחה בולע הדם בעין שעליו ועיין ביאורים ס״ק א׳:
<h3>ה</h3>
<b>הדיחו היטב סגי ליה.</b> פירוש דלכתחילה צריך שריה מטעמא דריכוך ובדיעבד כשהדיחו היטב אין צריך לחזור ולטרוח ולשרותו דסמכינן דהעיקר כטעם הב׳ אפילו לא מלחו עדיין ואם כבר מלחו אפילו בהדחה מועטת ולא הדיחו היטב כשר כמ״ש בהג״ה סעיף ב׳ שם ש״ך:
<h3>ו</h3>
<b>ימתין מעט.</b> אבל לא עד שיתנגב דאז לא ימס המלח ולא יוציא דם, ט״ז ס״ק ד׳: ובדיעבד כשר דאפילו בלא הדחה לגמרי יש מתירין ואפילו האוסרין מטעם אחר הוא דאוסרין ולא מטעם זה ואפשר דשם ג״כ מיירי שהבשר קצת לח אבל כשהוא נגוב לגמרי אפשר דאסור לעולם בדיעבד:
<h3>ז</h3>
<b>שלא להשתמש.</b> דחיישינן שמא לא הדיחו יפה ודוקא דבר לח בצונן או יבש ברותח ובדיעבד שרי אף ברותח אם הדיחו קודם דאין זה אלא חשש בעלמא, ט״ז:
<h3>ח</h3>
<b>ואם נשתהא.</b> עיין כ״ז לקמן סעיף ט״ו:
<h3>ט</h3>
<b>לחזור ולשרות.</b> דהא אין שורין הבשר השני מעת לעת ובדיעבד שרי אפילו שרה מעל״ע דהא לא נעשה כבוש עד אחר מעל״ע ואז הוי נותן טעם לפגם, ש״ך:
<h3>י</h3>
<b>שמלא קרח.</b> בשר שנקרש אינו מועיל לו ג״כ הדחה עיין ביאורים ס״ק ו׳ ואפילו בדיעבד אסור: וכן אסור למולחו עד שירפה אותו ואם נמלח ואח״כ נקרש טוב למולחו אחר ההפשר מחדש ואם שהא אחר ההפשר שיעור מליחה באותו מלח ונתבשל כך מותר אבל בצירוף קודם הקרישה ואחר הקרישה לא מהני אפי' בדיעבד ש"ך ס"ק י"א:
ואם נמצא אחר מליחה מקצת החתיכה קרוש צריך לחותכו ולמלוח בפ״ע ושאר החתיכה יש לו דין נמלח מצד א' לכאורה ועיין ביאורים ס"ק ט':
<h3>יא</h3>
<b>רק מעט</b> ואפי׳ לצלי אסור עיין ביאורים סי' י"א:
<h3>יב</h3>
<b>לא שהא.</b> והש״ך מתיר לצלי בלא שהא. ומ"ש כשיש הפסד מרובה מותר לבשל לדעת הש"ך ס"ק כ"א ולדעת הט"ז ס"ק ט"ו אסור כיון דאפשר לצלי:
<h3>יג</h3>
<b>הפסד מרובה.</b> יש להתיר ע"י הדחה ומליחה שנית ואפי' ע"י הדחה מועטת ומליחה שנית מותר דסמכינן אטעם ב' שהבאתי בס"ק א':
<h3>יד</h3>
<b>רק מעט.</b> בהך היתירא וכן ביש ס' מותר אפי' בלא הדחה ומליחה שנית ט״ז ס״ק י׳ דעיקר הטעם משום דם שע"פ הבשר רק בהפ"מ אמרינן דהטעם משום ריכוך והמ"מ מצריך הדחה ומליחה שנית ביש ס׳ וכן עיקר:
<h3>טו</h3>
<b>מותר בדיעבד.</b> אפי' לא בישלו עדיין כיון שנמלח כבר:
<h3>טז</h3>
<b>שאר חתיכות מותרות.</b> דלגבי האחרת מיקרי דם פליטה וכן אין המלח מהחתיכה זו מועיל להיות יכול להבליע באחרות:
<h3>יז</h3>
<b>דקה.</b> ובדיעבד בכל מלח שמלח סגי: וכתב הט"ז דאסור להניח הבשר על כלי שאינו מיוחד לכך כי שמא יש שם מלח. וה״ה דאסור להניח מלח על מקום מיוחד לבשר, ובדיעבד כשהניח הבשר ונמצא מעט מלח עליו אם הדף חלק ברהיטני שאין בו משום דין מולח בכלי שאינו מנוקב רק משום מולח בלא הדחה מותר דודאי איכא ס' אבל אם הדף אינו חלק ברהיטני דיש בו משום מולח בכשא"מ אם נראה ציר בכלי אסור ואם לא נראה ציר מותר ועיין ביאורים ס"ק ה׳:
<h3>יח</h3>
<b>והעופות.</b> דוקא עופות שצריך לפותחן כדי להוציא הבני מעיים והחלל מגולה לאויר אבל דבר שיש לו חלל ואין החלל מגולה לאויר הוי כחתיכה עבה. והריאה צריך לפתוח הקונקנות קודם מליחה משום דם בעין שבתוכו, מ"י כלל ק"ו ס"ק מ"ה בשם הריב"ש. ואם הופרד העור מן העוף ע"י נפיחה ומלאו ע"ג העור אף דיעבד אסור כר"ח. ואם נמלח עוף צלע אחת בפנים ובחוץ וצלע השני לא נמלח כלל לא הוי כחתיכה שנמלחה מצד אחד ואף דיעבד אסור כיון שהחלל מפסיק ובתקנגולת שלא נפתחה ונמלחה מבחוץ התרנגולת כיון שאין חללה מגולה הוי כחתיכה אחת עבה אבל האיברים שבתוכו הווין כלא נמלחו כלל כיון שהן כאיבר אחד, ואם נמלח עם התרנגולת קורקבן או איז מהדקין שלא נפתחו עם הפרש ונתבשל כך אסור דהפרש בולע דם ופולט בבישול. מ״י כלל ט׳ ס״ק ט׳ וצ״ע:
<h3>יט</h3>
<b>מצד א׳.</b> אפילו למעלה ואף דדם אינו מפעפע למעלה היינו כל שהוא מצד רתיחה אבל הכא טבע המלח להפליט דם אפילו המלח למעלה:
<h3>כ</h3>
<b>אם לא לצורך.</b> אבל בלא נמלח בכל מקום מותר אפילו בלא הפסד מרובה ש״ך וט״ז. אך בנמלח מצד א׳ מותר תוך י״ב שעות שאז פולט ציר לא בולע מצד הב׳ ולצורך מותר אפילו תוך מעת לעת אף דאפשר בצלי ש״ך: ואם הודח לדעת הש״ך אין תקנה כ״א בצלי דכיון שהודח נסתמו נקבי פליטת ציר: והט״ז מתיר רק דצריך לחזור ולמולחו משני הצדדים בכדי שהציר השני יפלוט ציר דידיה אבל כשלא הודח א״צ למלוח רק מצד השני כמשמעות הרב בהג״ה:
<h3>כא</h3>
<b>אין צריך לחזור ולמלוח.</b> אבל הדחה צריך מקום החתך כשחתך קודם הדחה בתרייתא אבל חתך אחר הדחה בתרייתא אפילו הדחה אין צריך:
<h3>כב</h3>
<b>בקירוב.</b> היינו פחות חלק ל׳ משעה:
<h3>כג</h3>
<b>בדיעבד.</b> היינו אם הודח ונתבשלו אבל כשלא נתבשלו צריך למולחו מחדש להשהותו שיעור שעה:
<h3>כד</h3>
<b>ינפץ.</b> שאם מניחו עם המלח בכשא״מ יבלע בהחתיכה:
<h3>כה</h3>
<b>לכתחילה.</b> אבל בדיעבד אפילו הודח פעם אחת ונתבשלו כך מותר, ש״ך:
<h3>כו</h3>
<b>ישטפנו.</b> קשה דהא המחבר נמי הכי קאמר, ואפשר דס״ל להמחבר כשתופסה ביד א״צ להדיח ג״פ כיון דלא שייך הטעם המבואר ס״ק כ״ד ודי בהדחה ב׳ פעמים ולדעת רמ״א בעינן אף בכה״ג ג״פ, ש״ך. והט״ז כתה דהאי או ינפץ ט״ס הוא וצ״ל וינפץ דהרמ״א סובר דשטיפה וניפוץ בעינן שיהיה כהדחה ג״פ דלא כהמחבר:
<h3>כז</h3>
<b>במי פירות.</b> אפילו הדחה קמייתא, ט״ז ש״ך.
<h3>כח</h3>
<b>המים.</b> ה״ה ציר לאפוקי אם אין שם רק מיחוי דם של איסור גרידא דאז אוסר כדי קליפה ש״ך, ועיין סעיף כ׳:
<h3>כט</h3>
<b>מועטת.</b> ואפילו אם נמצא מעט מוהל:
<h3>ל</h3>
<b>טריפה.</b> אפילו בכלי בן יומו, ט״ז:
<h3>לא</h3>
<b>מלוכלך.</b> וצריך שיהא מעט מים בכלי ואם הוא מלוכלך בשיורי פירורי מאכל חלב אינו אסור אא״כ יש חלב ממש, ט״ז:
<h3>לב</h3>
<b>המלח.</b> פירוש לחלוחית הדם והמלח משום דלא ידעינן כמה דמא נפיק מיני' וגם משום דהמלח נעשה נבילה לדידן: ואף דהמלח לטעמא עבידא מ"מ אינו אסור מחמת עצמו רק מחמת דם והדם אינו עביד לטעמי':
<h3>לג</h3>
<b>מצטרף.</b> דמיד שבא החתיכה לתבשיל נמס המלח מהחתיכה ולא הוי איסור דבוק ואפילו החתיכה עצמה מותרת: ט"ז וש"ך.
<h3>לד</h3>
<b>שני.</b> ובהפ"ע מותר: ש"ך. ובשאר דבר חריף אם הוא כלו דבר חריף או כשנופל ביחד עם הדבר חריף לתבשיל בכ"ש מבשל אפי' בכ"ש ואסור אפילו בהפ"מ ואם הדבר חריף מעורב כבר בתבשיל ואח"כ נפל דבר אחר בתוכו אינו מבשל ומותר. ומליח ישן ודאי מבשל אפילו בכ"ש. ובכלי ראשון אפילו בשר שור מבשל ועיין ביאורים ס"ק י"ב:
<h3>לה</h3>
<b>שנית.</b> ובדיעבד כשכבר נתבשל מותר ואם לא נתבשל ידיחנו ויחזיר וימלחנו:
<h3>לו</h3>
<b>במסיח לפ"ת.</b> היינו שיאמר עם קישור דברים הרבה שלא מענין זה ובתוך הדברים מסיח מזה אבל בלא"ה לא מקרי מסלפ"ת כיון שיודע מנהג ישראל אבל כשאינו יודע מנהג ישראל מהני בכל מסלפ"ת ט"ז. וכתב עוד באשה ששכחה אם מלחה ובישלה דמותר משום דהוי ספק דרבנן. ועוד דכיון שרגילה כך תמיד אמרינן דסירכא נקט ואתי והש"ך בנה"ך חולק. ועיין כר"ו שהתיר בהפ"מ לקלוף באשה שמצאה חלב ובשר מונחים ביחד וא"י אם נמלחו ביחד ואת"ל שנמלחו ביחד אימר מלוחה אינה אוסרת רק כ"ק:
<h3>לז</h3>
<b>הואיל ויודע.</b> קאי אעכו"ם אבל הקטן אע"פ שאינו יודע רק ראוי להיות יודע מירתת ט"ז. ודוקא בעבדו ושפחתו שייך מירתת ש"ך:
<h3>לח</h3>
<b>אין לסמוך ג"כ אדבריו אבל מסלפ"ת מהני.</b> עיין בביאורים ס"ק ט"ו.
<h3>לט</h3>
<b>שנתבשל.</b> לאו דוקא ואפילו שמוהו בכ"ר' שהיס"ב:
<h3>מ</h3>
<b>בשר.</b> דלא ידעינן כמה דמא נפיק מיני'. ש"ך:
<h3>מא</h3>
<b>מותר הכל.</b> דכל מה שנפרש יצא לחוץ ומה שלא נפרש הוי דם האיברים שלא פירש: ואם נפלה לקדרה אחרת אחר בישול זה שהי' בו ס' אינה אוסרת אפילו אין בתבשיל השני ס' וכן אפי' לא
הודח החתיכה. ועיין ביאורים ס"ק ט"ז. ונ"מ לדידן בהפ"ע:
<h3>מב</h3>
<b>ויש אוסרים.</b> דחיישינן להדם שפירש ממקום למקום. ומש"ה אף החתיכה אינה מצטרפת לס' ואם נפל לקדירה אחרת בעינן ג"כ ס':
<h3>מג</h3>
<b>לכבוד אורחים או הפ"מ.</b> ובתרנגולת שהוא חלולה ויש לחוש שנפרש מצד לצד ובן בדם מעלמא שנפל על מקצת החתיכה שהיא ברוטב אסור ועיין ביאורים ס"ק י"ז וצ"ע:
<h3>מד</h3>
<b>כראוי.</b> היינו שלא שהה שיעור מליחה אבל לא נתפשט המלח בכל מקום מותר: ובנמלח מצד א' א' עיין סעיף ד'. והכא מותר אפילו בלא הפ"מ ט"ז.
<h3>מה</h3>
<b>כנגדו.</b> והחתיכה עצמה אסורה אף דאיכא ס' ש"ך.
<h3>מו</h3>
<b>לא יבשלנו.</b> דשמא לא יצא כל דמו על ידי צליה ועל ידי בישול יצא דהבישול פועל יותר מצלי. ואם בישלו מותר דתולין לומר שיצא הכל על ידי צליה. ולצלי מותר בלא מליחה רק לכתחילה צריך קצת מליחה כשאר צלי ואפילו לא ניקר אותו מגידי הדם קודם ג' ימים מותר לצלי ועיין לעיל סי' ס"ד דלכתחילה יש לנקרו קודם ג' ימים ובדיעבד מותר אפילו לקדרה ש"ך. ואיין ט"ז דאם מלח בשר ששהא ג' ימים בכלי מנוקב ואחר כך מלחוהו בכשא"מ דמותר דממ"נ אם המליחה פועל לרככו כדעת הריב"ש הרי יצא הדם במליחה ראשונה ואי אין המליחה פועל כדעת הגאונים אף במליחה שניה לא יצא. והש"ך בנקודות הכסף חולק ואוסר. ואם שהא הבשר בהכלי שא"מ שיעור כבישה בהציר שהיה זב ממנה לתוך הכלי שא"מ נאסר מטעם כבוש כמבושל אף שלהט"ז ואם מלח בשר ששהא ג"י עם שאר בשר שמלחו להוציא דם נאסר הבשר ששהא דבולע מהדם שיוצא משאר הבשר כיון שאינו מפליט. והש"ך בנקודות הכסף מתיר דמ"מ פולט קצת ואמרינ"ן איידי דיפלוט יפלוט ואם מלח בשר שהודח הדחה אחרונה בכשא"מ עם הבשר ששהא ג"י אסור הבשר כשר ובכמ"נ כשר. עיין ביאורים ס"ק כ"ב. עוד כתב הט"ז אדם מלחו וצלאו דמותר לבשלו לכתיחלה והמנחת יעקב אוסר ובהפ"מ או לכבוד שבת מותר. ובכל הנ"ל יש לסמוך אהמיקל כיון דהוא רק חמותר הגאונים ושומן ששהא ג' ימים הדין כמו בבשר. ויש להתיר על ידי בישור במים בס' אחר המחליחה דלא הוי מבטל איסור לכתחילה כיון דבהפ"מ סמכינן אהמחבר בסעיף י"א עט"ז ס"ק כ"ז והמים שבלעו איסור ישפכו ואין זה מבטל איסור. הטעם שיחזור ויבלע השומן מהמים אין זה ביטול איסור דהבליעה בא אחר הביטול. ועוד דכוונתינו להתוך השומן דמיא קצת לס' פ"ד סעיף י"ג. אבל לערבו בשומן אחר עד ס' נראה דאסור.
<h3>מז</h3>
<b>ואם שרו.</b> בניקרא ממיטי דה סגי בהעברה בעלמא בדיעבד שלא נחשוב אותו בשהא ג' ובלא ניקרו אין די בהעברה ובענין שריה ט"ז. ובתשובת מ,ב סי' ק"כ מתיר בהעברה אף שלא נקרו מגידי דם. וכשהבשר קרוש לא מהני שריה.
<h3>מח</h3>
<b>ונתערבה אותה חתיכה באחרות. </b>פירוש באחרות שלא נמלאו מותרין אחר שימלחו כולן. או דמיירי שנתערבה חתיכה שנמלחה אחר ששהא ג' ימים בשנים אחרים שנמלחו קודם ששהו דמותר לבשל כולן בלא מליחה. ודוקא לבשל כ"א בפני עצמו או כולן ביחד ולהרבות עליהן עד ס' כדלקמן סי' ק"ט ש"ך.
<h3>מט</h3>
<b>להתכבד.</b> דאין איסום מחמת עצמה רק מחמת דם הבלוע והדם אינו ראוי להתכבד.
<h3>נ</h3>
<b>בלא מליחה.</b> בכאן צריך דוקא ס' מחשש דשמא יבשלם ויתן טעם כמו בסי' ק"ט דדויקא בבשר ששהא ג' ימים שאין בו רק גזירת הגאונים מותר ברוב משא"כ בזה ש"ך. והכרתי ופלתי מתיר אף בזה ברוב עיין ביאורים ס"ק כ'. וכתב הט"ז שאם נתערב חתיכה שלא נמלחה בחתיכות שנמלחו אין צריך למלח כולן דלא הוי דשיל"מ כיון דצריך הוצאה.
<h3>נא</h3>
<b>מלוכלך.</b> לאו דוקא ובין מלוכלך ובין אינו מלוחלך הדין שוה דלא חשיב דם בעין כיון שמעורב במים ש"ך.
<h3>נב</h3>
כנגדו. ואז החתיכה עצמה ג"כ מותרת ע"י מליחה ורש"ל אוסר החתיכה. ומ"מ יש לסמוך אהרמ"א להתירו לצלי.
<h3>נג</h3>
<b>אוסרים.</b> אפי' אינו מלוכלך.
<h3>נד</h3>
ובדעבד. זה לא קאי אמ"ש בענין שאם ישפך שם מים גבזה אפי' דיעבד אסור כל שהמים מתכנסים למקום אחד דהוי ככשא"מ. ס"ז.
<h3>נה</h3>
<b>רותח.</b> אפילו הודח הכלי.
<h3>נו</h3>
<b>קליפה.</b> דהקדרה לא נאסר רק נ"ק בשעת מליחה ואפי' נכבש בציר כשיעור שיתן על האש ויתחיל להרתיח ועיין פרי מגדים.
<h3>נז</h3>
מן הקערה. מיירי שהקערה קר וצריך ס' נגד הקליפה מהמאכל במקום שנגע ואף דבסי' צ"א מבואר דבמקום שא"א לקלוף והקליפה אינו בעין אין צריך ס' הכא כיון דהרבה פוסחים ס"ל דהקערה אחר מליחה ותר אף דלא קיי"ל כן מ"מ יש להחמיר כריב"א דמצריך לעולם ס' נגד הקליפה וכשהקערה חם אם הוא דבר יבש לגמרי א"צ רק קליפה וכשיש בו רטיבות קצת צריך ס' לדידן ש"ך.
<h3>נח</h3>
הדחה. עש"ך דבכלי חרס צריך הדחה ובשאר כלים סגי בקינוח.
<h3>נט</h3>
נקובה ואפי' שהה שיעור כבישה דלעולם אין כח מלח וציר מפליט כלי. ואפילו שהה הבשר מעת לעת דבשעת פליטה הוי אינו ב"י והוי נטל"פ ומיירי במליחה מועטת דהציר לא חשוב חריף אבל במליחה מרובה דהציר הוי חריף אסור מנחת יעקב ודוקא בשר חי דאורחי' בהדחה אבל שאר צונן אסור להשתמש בו בלא הדחה כמבואר בסי' צ"א. ש"ך:
<h3>ס</h3>
רותח. משום דכלי מנוקב לא בלע לא בלע דמשריק שריק:
<h3>סא</h3>
מותר. דוקא בשאר כלים מותר בדיעבד ואסור לכתחילה ובכלי חרס אפילו בדיעבד אסור וצונן אפי' בכ"ח מותר אפי' לכתחילה כיון שהי' מנוקב ע"י קינוח ש"ך:
<h3>סב</h3>
צלי. והא דבסעי' ט"ו פסק גבי כבוש דבעינן מעל"ע וגם מתיר שם לצלי והכא אוסר שאני הכא דאיכא
רותח דמליחה ושיעור מליחה עיין לקמן סי' צ"א סעיף ה' ש"ך : ועיין ביאורים ס"ק ל"א:
<h3>סג</h3>
קליפה. במקום שנגע בחתיכה שהי' בציר ואפי' יש בה שומן לא אמרינן שמוליך הדם עמו דאין הנאסר אוסר אלא במקום שהאיסור עצמו יכול
לילך שם מצד טבע:
<h3>סד</h3>
שחוץ לציר. דהדם שבתוכו פירש ממקום למקום ואינו יוצא לגמרי כיון שהוא סתום מלפלוט שמונח בכשא"מ וא"י שוב ע"י מליחה וצלי'. ואף דבשובר מפרקתה של בהמה סי' ס"ז שרי ע"י מליחה וצלי' אף שהדם פי' ממקום למקום. הכא גרע טפי שפירש ע"י מליחה ש"ך:
<h3>סה</h3>
לא שהא. אם ספק אם שהה שיעור מליחה ונפל לכשא"מ מותר מה שחוץ לציר אבל אם נפל קודם ששהא הוי ממש כמולח בכשא"מ:
<h3>סו</h3>
נוהגין. ואם נתערב חד בתרי בטל אפילו בבישול דכדאי הן הפוסקים המתירין מה שחוץ לציר לסמוך בכה"ג דדם שמלחו ושבישלו בלא"ה דרבנן. ש"ך:
<h3>סז</h3>
מותרות. אפי' קליפה לא בעי דאינו סתום מלפלוט כשמונח ע"ג חבירתה. ומעשה שהניחה אשה אווז שנמלח והודח על אווז שלא נמלח ומלחו האווז העלינוה ונשרה קצת מהתחתונה בציר שהיה זב מהעליונה ולא אסר רק מה שבתוך הציר דהוי כבוש כמבושל ומה שלמעלה מהציר שרי דלא הוי כמולח בכשא"מדאין כאן מליחה רק כבישה בציר. ט"ז:
<h3>סח</h3>
רותחין. כדי לצמת הדם שנשאר בתוכו:
<h3>סט</h3>
עיקר. דס"ל דמה שיוצא לאחר שיעור מליחה אינו רק מוהל:
<h3>ע</h3>
מותר. הטעם דמה שיוצא לאחר שיעור מליחה מיחשב מוהל והדם שע"פ נחשב צונן ואינו אוסר:
<h3>עא</h3>
קליפה. והש"ך אוסר כששהא שיעור כבישה מה שבתוך הציר ולמעלה כ"ק אם לא שיש ס' במה שבתוך הציר נגד הציר ומה שלמעלה אינו מצטרף ואם נתערב בחתיכות אחרות מותר ואפי' יש ס' בעינן קליפה סביב החתיכה דנאסר קודם השיעור כבישה ועיין ביאורים ס"ק ל"ג:
<h3>עב</h3>
והכלי בענין דא"א לקלפו כגון שנפל הרבה או שהוא כ"ח.
<h3>עג</h3>
<b>כרותח</b> וכשהכלי אינו מלוכלך אפילו הוא ב"י מותר ש"ך . וכשהוא מלוכלך אסור כולו אם אין ס' נגד הלכלוך.
<h3>עד</h3>
<b>לכלים</b> פי' דהדם מישרק שריק מכלי אבל כשמונח בתוך הכלי יש מליחה לכלים להבליע ש"ך.
<h3>עה</h3>
<b>הדחה</b> משמע דלכתחלה מותר. וקשה דהא בסי' צ"א אוסר להניח היתר צונן בכלי של איסור צונן מחשש דלמא ישכח להדיח וי"ל דסכין שאני דאיסור ניכר ולא חיישינן שישכח ש"ך.
<h3>עו</h3>
<b>שיזוב</b> ומפני שאין הנשים בקיאות נוהגים לצלותו עד שיתייבש מבחוץ ואח"כ מבשלין וכן ראוי לנהוג ש"ך.
<h2>סימן ע</h2>
<h3>א</h3>
<b>הדם</b> ואם המליחה הב' היה אחר מעל"ע אסור ט"ז וכן אם הונח בכלי שא"מ אפילו קודם מעל"ע ועיין ביאורים ס"ק ב'.
<h3>ב</h3>
<b>יחד</b> אפי' הדגים למעלה ואף דדם אין מפעפע למעלה מ"מ קליפה בעי. והעופות מותרין.
<h3>ג</h3>
<b>קשקשיהם</b> דהקשקשים במקום קליפה. ואפילו לדידן נפ"מ בשאר איסורים באיסור כחוש שאין בו שמנונית דבעי קליפה או בשמן דבעי ס' וקליפה הקשקשים הן במקום קליפה ש"ך ואפי' לטעם שכתב הרב דקמיטי ולא בלעי מ"מ הקשקשים אסורין לבשל דאין להם מה לפלוט ואין חשש סכנה בדגים שנמלחו עם בשר דאין סכנה במליחה.
<h3>ד</h3>
<b>על העופות</b> דוקא כשידע בבירור שלא נשרקו הדגים אבל בסתם אסור דדרך המליח להתהפך ש"ך והוא הדין כשמונח זע"ז והדג גבוה מעל הבשר מותר מה שלמעלה מה"ט רק קליפה בעי.
<h3>ה</h3>
<b>מותרים</b> מיהו קליפה בעי ש"ך.
<h3>ו</h3>
<b>שיעור</b> ול"ד למעשה דרש"י סימן ס"ט סעיף כ' דשם מונח הבשר בציר בעין אבל הכא משום לחלוחית בעלמא לא מיתסר ומ"ש הרב בנמלחו הדגים בכלי שמלחו בו בשר דמותרים היינו בדיעבד אבל לכתחלה אסור כשמולחן לקדירה דאין דרכן להדיחן תחילה קודם הבישול והם בעי הדחה אבל כשמולחן לקיום דרכן בהדחה מותר לכתחלה ש"ך.
<h3>ז</h3>
<b>והודח</b> הוא הדין אפילו לא הודח ש"ך.
<h3>ח</h3>
<b>יפלוט</b> והט"ז אוסר דשמא הדגים יפלטו דמן קודם פליטת הדם שבלעו מהעופות.
<h3>ט</h3>
<b>סימן צ"א</b> שם נתבאר דאפילו לא נמלח רק לצלי חשיב רותח.
<h3>י</h3>
<b>שחוטה</b> ובספיקא אסור דציר טריפה דאורייתא. וציר דגים טמאים מדרבנן מש"ה מותר בספק מליחה כשאינם שמינים. וכן ספק בדם היוצא ע"יכבוש או מליחה או בישול ג"כ מדרבנן ומותר בספק ועיין ביאורים סק"ד.
<h3>יא</h3>
<b>נוגעים</b> ואם הטריפה מלוח והכשירה תפילה אפי' אם הפליטה נוגע בכשירה טריפה לכ"ע ש"ך.
<h3>יב</h3>
<b>בולע</b> ארישא קאי שנמלחו שניהם דטריד לפלוט ולא בלע דם אבל ציר בולע:
<h3>יג</h3>
<b>בסמוך</b> ואפילו הדחה א"צ ש"ך.
<h3>יד</h3>
<b>כחושה</b> דהכשירה מפטם להטריפה.
<h3>טו</h3>
<b>כיצד</b> דשם נתבאר דאין חילוק בין שמן לכחוש ובין מליח עליון או תחתון לעולם בעינן ס'.
<h3>טז</h3>
<b>ובדיעבד</b> אפי' למאן דאוסר במעשה דרש"י בסימן ס"ט ש"ה דאינו רק לחלוחית לחלוחית בעלמא:
<h3>יז</h3>
<b>מליחה.</b> כלומד דדיעה ראשונה ס"ל דבין בשר שלא נמלח כלל בין בשר שפלט כל דמו דהיינו דמו ויצרו כגון שהודח או אחר מעל"ע והי"מ מתירין בבשר שלא נמלח אבל בשר שפלט דמו וצירו אסור:
<h3>יח</h3>
<b>בכל זה.</b> היינו אפילו בשר שפלט דמו ויצרו:
<h3>יט</h3>
<b>לאוסרו.</b> מיד אפילו למיוה"ה בשר שהודח אחר שיעור מליחה דכשה דם נסתם נקבי פליטת הציר:
<h3>כ</h3>
<b>נוהגין.</b> ואפילו לא הודח דאין כח ברתיחת הציר רק להתבלע בעצמה ולא להליע דבר אחר לתוכו אבל כשנתערב בין הרבה חתיכות מלוחים דאז קיבל טעם מהמלח עצמו והוי כנמלח בלא הדחה ומבואר הדין בר"ס ס"ט ש"ך ואם נפל חתיכה מלוכך באיסור לציר אסור ואיין ביאורים ס"ק ה':
<h3>כא</h3>
<b>יום שלם.</b> הט"ז הגיה שיעור כבישה והש"ך כתב דדוקא כשהציר בכלי שא"מ שאין לציר מקום לזוב אוסר שיעור כבישה אבל כשהציר בכ"מ שיש לו מקום לזוב בענין יום שלם. ועוד תירץ דלענין שלא יועיל מליחה ואח"כ בענין יום שלם אפילו כבוש בצי'. ומ"ש הרב דבלא יום שלם יש להתיר היינו שידיחנו וימלינחו ואפי' מדיחו הדחה גמורה אינו סותם נקבי פליטת דם דהדחה אינו סותם רק נקבי פליטת ציר:
<h3>כב</h3>
<b>שיעור מליחה.</b> בין נפל לציר או ציר עליו:
<h3>כג</h3>
<b>וידיחנו.</b> הדחה מועטת רק להעביר הליכלוך דהדחה כזו אינו סותם נקבי הפליטה ובדיעבד מותר כשנתבשל אפילו בלא הדחה ומליחה דאמרינן איידי דטריד דפלוט ציר אפילו שמונח בציר ש"ך ועיין ביאורים דיש לפקפק בזה:
<h3>כד</h3>
<b>ויחזור.</b> דוקא לציר שהוא בכמ"נ שיש לציר מקום לזוב אבל כשהוא בכשא"מ שאין לציר מקום לזוב אף קודם שיעור מליחה אסור מה שבתוך הציר ומה שחוץ לציר שרי ודוקא כגון במולח ע"ג עצים ע"ג הגיגית ואח,כ מצא חתיכה חציה תוך הציר ואינו נוגעת בשולי הגיגית אז אינו אסור רק מה שבתוך הציר כשהוא בכלי שא"מ אבל כשנגע בשולי הגיגית אסור אפי' מה שחוץ לציר מטעם מולח בכשא"מ ובשהה שיעור מליחה אפי' בכלי מנוקב אסור שלא במקום הפ"מ ש"ך:
<h3>כה</h3>
<b>שרי.</b> ולא דמי לנמלח בלא הדחה קמייתא בדי' ס"ט דש"ה דהוה דם בעין משא"כ הכא דהוה דם פליטה:
<h3>כו</h3>
<b>שיעור מליחתו.</b> היינו דוקא במקום הפ"מ וסעודת מצוה דאל"כ אפי' לאחר שיעור מליחה חשוב רותח ש"ך:
<h3>כז</h3>
<b>שלמעלה.</b> דדם אינו מפעפע למעלה מיהו כ"ק אסור מה שחוץ לציר:
<h3>כח</h3>
<b>שיעור.</b> היינו במקום דלא מהני חזרת מליחה כדעליל אבל במקום דמהני חזרת מליחה אינו אסור אלא בשיעור כבישה כדלעייל ט"ז:
<h3>כט</h3>
<b>בכלי.</b> דהקרקע הוא ספק אם הוא ככלי שא"מ ומ"מ אינו אסור רק מה שבתוך הציר ולמעלה כ"ק והמותר ממה שחוץ לציר מותר דהא דאסרינן בסי' ס,ט בכלי שא"מ אפילו מה שחוץ לציר היא חומרא בעלמא ומיירי שנפל בתוך שיעור מליחה דאלו בשר שלא נמלח כלל שרי אפי' בכשא"מ ממש דאין כח בציר לפורש ממקום למקום:
<h3>ל</h3>
<b>בציר.</b> ומהני לה מליחה אח"כ איידי:
<h3>לא</h3>
<b>להקל.</b> ואע"ג דבציר שבקרקע אזיל מספיקא לחומרא יש לומר דש"ה שאם אתה מיקל בזה יבואו להקל אם נפל ע"ג קרקע לדם ממש משא"כ הכא דאיכא לספוקי שמא אין כאן ציר ש"ך:
<h3>לב</h3>
<b>מועטים.</b> מיהו עכ"פ בענין שיהיו מרובין מהציר ש"ך.
ועתה אבא לכתוב דדינים אלו בקצור למען ירוץ הקורא בו:
<b>(א)</b> חתיכה שלא הודחה ולא נמלחה או שהודחה ואצל חתיכה תוך שיעור מליחה שרי ולא הוי כעולס בלא הדחה ואם נתערב חתיכה שלא הודחה ולא נמלחה בין הרבה חתיכות מליחות ונשתהה קצת הוי כמולח בלא הדחה דאסור באין הפ"מ כמבואר בסי' ס"ט ואם נפלה לציר מוצר כשלא שהה שיעור כבישה ואם שהה שיעור כבישה בציר אסור כהט"ז ס"ק י"ז ובהפ"מ יש לסמוך אהש"ך ואהרש"ל דמותר מש"ך ס"ק ל"ו דמועיל מליחה אחר שיעור כבישה בציר מכ"ש כשיש לציר מקום לזוב דמותר אפ' לתירוץ הב' של הש"ך שם ואף שיש עליו דם בעין מחמת שלא הודח מ"מ בהפ"מ סמכינן אהא דריש סי' ס"ט דלאו דם בעין ממש הוא.
<b>(ב)</b> חתיכה שהוא בתוך שיעור מליחה קודם פליטתו דם והונחה אצל חתיכה בתחלת שיעור מליחה מותר דאיידי דטיד לפלוט דם לא בעל כלל ואם הודח תוך שיעור מליחה ואח"כ נגע לחתיכה מותר על ידי שידיחנו וימלחנו ואם נפל לציר בכשא"מ ונגע לשולי הכלי אסור אפילו מה שחוץ לציר דהוי כמולח בכשא"מ ואם הוא בכלי שא"מ ואינו נוגע בשולי הכלי כגון שמלח על עצים על הגיגית ונשרה מקצת חתיכה בציר ואינו נוגע בשוילו אסור מה שבתוך הציר מיד כיון שאין לציר מקום לזוב ומה שחוץ לציר שרי ואם הציר בכ"מ שיש להציר מקום לזוב ידיחנו ויחזור וימלחנו או' שהה שיעור כבישה בציר הדין כמו בדין הא'.
<b>(ג)</b> ואם הוא אחר שיעור מליחתו לפליטתו דם ותוך י"ב שעות והונחה אצל חתיכה תוך שיעור מליחה מותר דאיידי דטריד לפלוט ציר לא בעל ש"ך ואם נפלה לציר כשיש להציר מקום לזוב שלא במקום הפ"מ אסור ובמקום הפ"מ מותר ע"י הדחה מועטת להעיבר הלכלוך ומליחה אמר כך דהדחה מועטת כזו אינה סותמת נקבי הפליטה ואם מלחו בלא הדחה מותר ובדיעבד אם נתבשל אפילו בלא הדחה ומליחה מותר דאמרינן אפילו בנפל לציר איידי דטריד כשאינו נוגע בשולי הגיגית ועיין ביאורים דיש להחמיר בלא הדחה ומליחה שנית ואם שהה שיעור כבישה הדין כמו בדין הא' דשלא בהפ"מ אסור ובהפ"מ מותר וכשאין להציר מקום לזוב אסור מה שבתוך הציר אפילו בהפ"מ ואם הודחה קודם ואחר כך נגעה בחתיכה או נפלה לציר אסור דכיןו שהודחה נפתמו נקבי פליטת ציר וליכא למימר שוב איידי דיפלוט וכו' אף דהט"ז סובר דהדחה אינה סותמת מ"מ אין להקל נגד הרמ"א והש"ך.
<b>(ד)</b> ואם הוא אחר י"ב שעות ותוך מעל"ע אפילו הונחה אצל חתיכה במליחה אסור ובהפ"מ מותר ואם נפל לציר אף בהפ"מ נאסר מיד.
<b>(ה)</b> ואם הוא אחר מעל"ע והנחה אצל חתיכה שמלחה או נפל לציר אסר מיד אפילו בהפ"מ.
<b>(ו)</b> נפלה לציר ע"ג קרקע אם הקרקע מכוסה בנסרים ואינו חלק הוו ככלי שא"מ ונוגע בשולי הכלי, ואם הוא תוך שיעור מליחה נאסר כולה כדין מולח בכלי שאינו מנוקב. ואם הקרקע אינו מכוסה בנסרים, לא נאסר רק מה שבתוך הציר ולמעלה ממנה בקליפה אפילו הוא תוך שיעור מליחה.
<b>(ז)</b> אם יש מים מעורבין בציר והמים מרובין, מותר:
<h2>סימן עא</h2>
<h3>א</h3>
<b>לשנים</b>. למצוה מן המובחר ואם ניקב העצם לחוד מהני כמ״ש בסעיף ג׳ ש״ך:
<h3>ב</h3>
<b>השיער</b>. דלכתחלה צריך למלוח מב׳ צדדין:
<h3>ג</h3>
<b>מחתך</b>. דאל״כ הוי כמולח בכלי שא״מ:
<h3>ד</h3>
<b>ס״ח</b>. נתבאר דאם לא חתך למטה אף דיעבד אסור מה שבתוך הטלפי׳:
<h3>ה</h3>
<b>ס״ח</b>. דשם נתבאר דנוהגין לכתחילה ליטול המוח קודם המליחה ולחתוך הגלגולת שתי וערב ולהניחו על בית השחיטה ולדוץ בו מידי אף דיעבד לא מהני אף למהני בצלי ש״ך ואם ניקב הקרום נגד נחיריו מהני דשם אין העצם מקיף והוי כמנקב העצם והקרום:
<h3>ו</h3>
<b>אסורים</b>. דהוי כמולח בכלי שא״מ ואף בעוף הדין כן:
<h3>ז</h3>
<b>מותר</b>. וכ״ש שאר בשר לפי שעעם הגלגולת מפסיק בין דם שנתוכו לבשר ולפ״ז אם הסבר הבשר מעל הגלגולת ופלט כל דתו וצירו ואחר כך נמלח עם הגלגולת מותר ש״ך ועיין ביאורי׳ דיש לאסור בזה וכתב הט"ז דאין לאסור מחמת שלא נמלח מב׳ צדדין דכיון דהראש שלם הוי כחתיכה עבה:
<h3>ח</h3>
<b>מליחה</b>. ואם נתבשל בלא מליחה המוח אסור ואם יש ס׳ נגד המוח אף המוח מותר ש״ך ונגד העצם לא בעינן ס׳:
<h3>ט</h3>
<b>העצם</b> ול״ד למח שבראש דהתם הדם שבשורייקי שבקרום הוי כדם כנוס:
<h3>י</h3>
<b>לכתחילה</b> אבל בבשר שלהם נוהגין בכל יום למלות לכתחלה ש״ך:
<h2>סימן עב</h2>
<h3>א</h3>
<b>לבשלו</b>· אפי׳ עם בשר וזה מוסיף אהמחבר ש״ך ואפי' בלב של שליל הדין כן רמב״ם:
<h3>ב</h3>
<b>לבשלו</b>. והמנהג להקל רק הזכרים אין אוכלין לב עוף שקשה לשכחה ט״ז:
<h3>ג</h3>
<b>פולטו</b>. אף ע״ג דבדם בעין לא אמרינן ככ״פ שאני לב דשיע ואינו בולע רק מעט והוי כדם פליטה ולפ״ז אפי׳ נפל לדם בעין מעלמא מותר ואם נפל אחר שפלט דמו וצירו לציר אסור דהא בולע מעט ויש עוד טעם שאינו בולע כלל משום דשיע ולפ״ז אפילו נפל לציר אחר שפלט כל צירו מותר ולהנך טעמי׳ בשר שנמלח עתמו אסור משום דדם הלב הוי דם בעין טעם ג׳ והוא עיקר דדם שבלב מתייבש בתוכו ומה שזה הוי דם פליטה ולטעם זה אף שאר בשר מותר ובנפל לציר אז דם בעין אסור כמו שאר בשר:
<h3>ד</h3>
<b>בישלו</b>. ע״י בישול בולע:
<h3>ה</h3>
<b>חלב</b>. נגד כל הלב ואפי נמלח כבר הלב דליכא רק דם הכנוס מ״מ א״א לשער:
<h3>ו</h3>
<b>אסור</b>. משום דהדם נתייבש בתוך הלב:
<h3>ז</h3>
<b>ויקלוף</b>. הטעם דקליפ׳ נאסר במליח׳ ואם נצלה קודם הבישול בעינן כדי נטילה שנאסר בשעת צליה:
<h3>ח</h3>
<b>עמו</b>. אבל הלב מותר משום דשיע:
<h3>ט</h3>
<b>להקל</b> ולכתחלה אסור דהא בעי קליפה ושמא ישכח ש״ך:
<h3>י</h3>
<b>לקלוף</b>. ואפי׳ אין דבוק בעוף ובצלי צריך נטילה:
<h3>יא</h3>
<b>מותר ואין חילוק</b>. ואם הלב פתוח והניח על פיה אפשר דמקרי קריעה ט״ז ויש לחתוך חידוד הלב בראשיתו רקנ״ט:
<h3>יב</h3>
<b>לבו</b>. נגד כל לבו:
<h3>יג</h3>
<b>והרגלים</b> וכשנטלו גם הכנפים יש להקל כשיש עוד צד להקל כגון נגד איסור דבוק שלא לומר חנ״נ ובאווז שהופשט עורה פליגי הט״ז והש"ך אם יש ס׳ ואם נצלה אווז באגן ומקצתה ברוטב הכל מצטרף לס׳ וא״צ נטילה ואם אחר הבישול חתך קצת מהעוף והעוף עדיין רותח שהיס״ב נאסר כיון דשוב ליכא ס׳ ועיין ביאורים:
<h3>יד</h3>
<b>מותר</b>. ומ״מ הלב אסור:
<h3>טו</h3>
<b>נבילה</b>. דהוא איסור דבוק ואם הוא רק נצטמק בחתיכה לא מקרי דבוק ש"ך. ועוף שיש בו מילוי נתבאר בסימן ע"ג:
<h3>טז</h3>
<b>לקורעה.</b> ואם בישלה בלא קריעה מותר. ש״ך:
<h2>סימן עג</h2>
<h3>א</h3>
<b>תקנה</b>. אפי' רצה לאסור הכלי עש"ך :
<h3>ב</h3>
<b>לאכילה</b>. היינו כחצי צלייתו :
<h3>ג</h3>
<b>מנקבה</b>. היינו בדיעבד בשכבר צלאו ע"י כך אבל לכתחלה לא מהני נקיבת נקיבת הסכין כשרוצה לבשלה ש"ך:
<h3>ד</h3>
כשניטל המרה והגידין והקנוקנות שבצד המרה ומעט בשר הכבד עמה אפי' לכתחלה מותר לצלותה ע"מ לבשלה ככבד של עוף וכבד בהמה בעינן קריעה ש"ו דוקא ש"ך:
<h3>ה</h3>
<b>ומשבא לבשלה</b>: ה"ה אפי' לא בא לבשלה צריך להדיחה:
<h3>ו</h3>
<b>לבדו </b>: ואפי' בלא מליחה לפי שהיא
טרודה לפלוט אינה בולעת :
<h3>ז</h3>
<b>לאסור הכל</b> : דמחמת שהיא מרובה בדמי' אינו מועיל לה מליחה ואם הורה המורה כבר להתיר ע"י קריעת ש"ו ומליחה ונתבשלת לא מהדרינן עובדא ושרי הכל אפי' הבשר שנתבשל עמו אבל בלא חתיכת ש"ו אסור אפי' הכבד והטעם דנוהגין לאסור הוא משום דאיכא מ"ד בש"ס דשלוקה נאסרת ואנן לא בקיאין מהו שלוק והקערה שאכלו בה הכבד מותר ואם עירה אותה עם רוטב לקערה אז אם נפסק הקילוח כשירה הקערה ובלא נפסק הקילוח טריפה הקערה ועיין ביאורי':
<h3>ח</h3>
אפי'נמלחה ואפי' לבדה וכבוש במים מעל"ע מותרת לבדה ואם נפלה לציר או לדם בעין דינו כשאר בשר :
<h3>ט</h3>
<b>ובדיעבד מותר</b>: והש"ך בשם ת"ח אוסר אפילו בדיעבד :
<h3>י</h3>
נוהגין : והא שכתב בסעי' א' וצולהו והרמ"א כתב עליו דיני חתיכת הכבד היינו לדעת הראשונה דכאן :
<h3>יא</h3>
<b>מותר </b>: דדם מישרה שריה בצלי':
<h3>יב</h3>
<b>למטה </b>: שפעמים מגביהין השפוד ונהפך העליון לתחתון:
<h3>יג</h3>
<b>לבדה </b>: הטעם משום היכרא אי"נ משום דהאור חוזר ומבליע הדם ולפ"ז נראה דאם מלחה ידיחנה קודם הצליי' :
<h3>יד</h3>
<b>אפי'</b>: וכ"ש תותי בישרא מטעמא ככ"פ ואף דבס"ס ע"ו אוסר לכתחל' לצלות בשר שלא נמלח עם בשר שנמלח היינו לחומרא בעלמא דמדינא שרי מטעם כבכ"פ וכאן כיון דהרבה פוסקים ס"ל דאפי' אחר מליחה
יש הרבה דם בכבד אוקמה אדינ' ש"ך וט"ז כתב דכ"ש בשפודין שלנו שמונח בשוה אבל תותי בישרא אסור ועיין ביאורי' ס"ק ה' תירוץ נכון ע"ז:
<h3>טו</h3>
גבי ואם הבשר כבר נמלח והודח אסור אפי'דיעבד תותי כבדא ש"ך:
<h3>טז</h3>
בעוף אבל בבהמה שאין דרכה להיות דבוקה א"צ קליפה וכן בעוף כשאינה דבוק:
<h3>יז</h3>
<b>צלייתה </b>. אפי' רוצה לאוכלה כך צלוי' :
<h3>יח</h3>
<b>הדיחה </b>: ואפי' לא הדיחה קודם צלי' ובישלה מותר והמנהג להדיחו קודם צלי' ואפי' רוצה לאכלו צלי' :
<h3>יט</h3>
<b>לקלוף </b>: אפי' אינה דבוק :
<h3>כ</h3>
<b>חומרא</b>: ואם לא קלפוה ובישלו כך א"צ אפי' קליפ' אחר הבישול:
<h3>כא</h3>
<b>עצמה.</b> והש"ך הניח בצ"ע אם נמלחה והט"ז כתב דאינה אוסרת אח"כ דברים אחרים כיון דהיא עצמה אינה אסורה רק מחומרא, אבל כשנתבשלה עם בשר אין להקל בזה:
<h3>כב</h3>
<b>בבצים</b> ה"ה בביצים עם בשר:
<h3>כג</h3>
<b>דינו כמבושל.</b> הט"ז והש"ך הסכימו דדינו כמבושל ממש דאם הוא דבוק בעינן ס' בעוף לבד ואם אינו דבוק הכל מצטרף. וכתב הט"ז בסי' ע"ב דמי שלבו נוקפו להחמיר יחמיר דוקא במילוי ביצים תוך החלל לאסור במילוי לחוד אף בדאיכא ס' אבל לא העוף:
<h2>סימן עד</h2>
<h3>א</h3>
<b>בשר</b> ומותרלבשלו עם שאר בשר וסתם טחול אין ס' נגד החלב והקרומים שעליו עד דידעינן בודאי דאית ביה ס' ט"ז. ובמליחה יש להתיר כשנמלח בלא ניקור שאר בשר הנמלח עמו בספק כיון דחנ"נ במליחה הוא רק חומרא בעלמא והטחול אסור מספיקא:
<h3>ב</h3>
<b>שלא לבשלו</b> ואנו נוהגין היתר לבשל:
<h2>סימן עה</h2>
<h3>א</h3>
<b>בכרס</b> ובקורקבן יש דם ט"ז וש"ך:
<h3>ב</h3>
<b>ובדקין</b> היינו מה שסביב הכנתא אבל בכנתא גופיה יש דם. ש"ך:
<h3>ג</h3>
<b>אסמיק.</b> ובלא אסמיק כשבישל במזיד בלא מליחה יש לאסור דהר"ן כתב דמעט דם אית בהו והוי כמבטל איסור במזיד פ"מ:
<h3>ד</h3>
<b>דמותרים</b> אי לא אסמיק ש"ך:
<h3>ה</h3>
ויש חולקין בכרס. ואם הודח הכרס תוך מליחה והונח אצל בשר במליחתו יש לאסור דאימר אין בו דם כהמחבר רק ציר וכשהודח דסתמו נקבי פליטת ציר ואסור אפי' בהפסד מרובה פ"מ:
<h3>ו</h3>
<b>השומן.</b> ואף שהשומן לא נמלח מצד הב' במקום שהוא דבוק. מ"מ כיון דהשומן אינו מוחזק כ"כ בדם אפי' לכתחילה מולחו כך ואין צריך לגררו מהחלחולת כדי למלחו מב' צדדים אבל שאר שומן מולחו לכתחילה מב' צדדים:
<h3>ז</h3>
<b>טריפה</b> ואם יש ס' נגד השומן אף השומן מותר ואף דבסי' ס"ט אוסר החתיכה אפי' בדאיכא ס' ש"ה דהשומן אינו מוחזק כ"כ בדם ומה"ט לא אמרינן ג"כ גבי שומן איסור דבוק:
<h3>ח</h3>
<b>שומן.</b> היינו בידוע שהיה שם שומן אבל אין לאסור בדיעבד מטעם דא"א לנקרה שלא יהיה בו שומן:
<h3>ט</h3>
<b>וימלחנו</b> היינו שידיחנו וחזור וימלחנו ואפי' אחר כמה ימים ואפי' הודח ש"ך:
<h3>י</h3>
<b>עם בשר.</b> והט"ז והש"ך אוסרים כשנמלחו עם בשר בין שהחלמון לבד או אפי' כשהוא עם הקליפה הקשה דבולע דרך הקליפה דהא אפי' כלי חרס שמלחו בו אסור לאכול בו רותח, ט"ז ואפי' להר' דמתיר לעיל בסי' ס"ט בכלי חרס מ"מ נראה דבביצה מודה דקליפת הביצה בבירור מנוקבת עיין ט"ז סי' צ"ה ס"ק ב' ואם נתבשלה אוסרת שאר דברים עד ס' כנגדה ועיין ביאורים:
<h3>יא</h3>
<b>למולחם עם בשר</b> הטעם משום שפולטין ציר ואינן בולעין ועוד כיון דהמי' חלקין הן אמרינן בהו משרק שריק אפי' במליחה ואם עירה רותחין על הצד שמעבר המאכל השומן מותר דעירוי אינו מבליע רק כ"ק ולא מבשל השומן. אמנם צריך לגרר השומן ולמלחו בפ"ע שלא יבלע הצד שנתבשל מהשומן דלא שייך שוב לומר כיון שפולטין ציר כיון שנתבשל פ"מ:
<h3>יב</h3>
<b>לכתחילה.</b> ורש"ל כתב דמותר אף לכתחילה ושכן המנהג ובני מעיים שלא שהו בעליהן או שלא נמלחו כלל והונחו אצל בשר שנמלח או נפלו לציר יש להתיר, פ"מ:
<h2>סימן עו</h2>
<h3>א</h3>
<b>שהאש:</b> משמע דאפי' הדחה משום דם בעין לא צריך לכתחילה לפי שהכל האש שואבו ואפי' לא נצלה יפה מותר ולא חיישינן שפי' ממקום למקום שכל מה שבא עליו כח האש מוציאו לחוץ, ש"ך:
<h3>ב</h3>
<b>נטילה.</b> ולדידן אוסר עד ס' דלא אמרינן גבי דם בעין לא ככ"פ ולא איידי דיכלו':
<h3>ג</h3>
<b>הדחה.</b> פי' הדחה שארח המליחה:
<h3>ד</h3>
<b>צלי'.</b> ואם לא הדיחו קודם הצליה מדיחו אחר הצליה:
<h3>ה</h3>
<b>הדחה.</b> ואע"ג דגבי דם בעין לא אמרינן שהאש שואבו מ"מ זה לא הוי דם בעין גמור אמרינן שהאש שואבו ואפילו לכתחלה מותר לצלותו דאם אתה אוסור לצלייה לית לה תקנה והוי בדיעבד רק משום דבריש הג"ה כתב הרב דהמנהג להדיחו תחלה ולמולחו כאשר נתחב בשפוד מש"ה כתב כאן לשון דיעבד, ש"ך:
<h3>ו</h3>
<b>שלא שהה.</b> דאז לא נבלע הרבה ויוצא ע"י צלייה והט"ז אוסר אפילו בלא שהה והש"ך מסכים עם הרב וכתב הרש"ל דמה שנהגו הנשים להדיח אחר שנצלה קצת וחוזרין וצולין אותו לאו משום איסור נהגו רק שלא יתקלקל הצלי:
<h3>ז</h3>
<b>החלולים.</b> שאף שהדם פי' מדופן לדופן מ"מ ככ"פ:
<h3>ח</h3>
<b>בשר.</b> היינו עם בצים ט"ז ס"ק ז':
<h3>ט</h3>
<b>מליחה.</b> או שנמלח ולא שהה ובידעבד אין לחוש אפילו הפכו:
<h3>י</h3>
<b>לאכילה.</b> דאז יצא כל דמו ואפילו לכתחילה מותר לעשות כן ואם רוצה לאכלו צלי אפ"ה צריך לצלותו חצי צלייתו:
<h3>יא</h3>
<b>הדחה.</b> ג"פ בשלא נמלח או שלא הודח אחר המליחה:
<h3>יב</h3>
<b>וימלח.</b> ואע"ג דבשר חי מותר לאכול דם שבורידין כנוס הוא ואסור:
<h3>יג</h3>
<b>צלי.</b> וה"ה לקדרה מותר ע"י מליחה כיון דנקרו מחיטי דם
<h3>יד</h3>
<b>כאחד.</b> דס"ל דלא מהני ניקור ועיין בסימן כ"ב דלאחר שהוסר הראש הוי כאבר אבר:
<h3>טו</h3>
<b>השפוד.</b> דגבי שפוד לא אמרינן כבולעו כך פולטו:
<h3>טז</h3>
<b>מלזוב.</b> ודווקא שהוסר מאש וגם פסק מלזוב אבל אם הוסר מהאש ולא פסק מלזוב או שפסק מלזוב ולא הוסר מאש מותר ט"ז וש"ך:
<h3>יז</h3>
בדיעבד. ומהרש"ל אוסר השפוד אף בדיעבד אפילו לצלות בו בשר אחרת ובדיעבד מותר הבשר שנצלה על השפוד בלא הגעלה וכן כשנגע בשר בשעת צלי לכלי מתכות הכלי אסור אפילו המאכל שבתוכו ועיין ביאורים ס"ק ב ואם הונח בשר שלא נמלח אצל תנור חם הבשר מותר לצלי ולא לקדרה ע"י מליחה ואם מונח במקום שאינו חלק באופן שאם ישפך שם מים לא יצאו מיד נאסר וכן צלי שנצלה על מקום כזה דהיה נאסר במליחה מטעם כלי שא"מ נאסר ג"כ בצלי וצריך לצלות ברש דווקא במקום הנרא כלי מנוקב לענין מליחה או ע"ג גחלים דוקא אבל ע"ג כירה חמה אסור דצלי שוה למליחה ועיין כ"ז ביאורים ואם צלאו בשר איסור בשפוד ודאי דנאסר השפוד:
<h3>יח</h3>
<b>שהמוהל.</b> אפילו המוהל עיין ש"ך:
<h2>סימן עז</h2>
<h3>א</h3>
<b>נמלח.</b> אפילו שהה והודח דאין לו ציר אפ"ה מותר כיון שהפליטה והבליעה באין כאחת אמרינן כבכ"פ ול"ד לבשר שנמלח שנפל לציר דאסור אפילו לצלי דשם הבליעה קודם הפליטה:
<h3>ב</h3>
<b>נמלח.</b> אפילו שהה משום דנורא מישב שייב והש"ך חולק ומסיק דלגבי פנימי לא אמרינן כבכ"פ ולא איידי דיפלוט ולא נורא מישב שייב רק איידי דטרוד לפלוט לא בלע אמרינן בפנימי ומש"ה לעולם נאסר הפנימי בין כשנמלח ושהה והודח כשהחיצון יש בו דם ואינו מותר רק כשהפנימי יש בו ג"כ דם או ציר עדין דאז י"ל איידי דטריד לפלוט דזה אמרינן גם בפנימי אבל החיצון לעולם אינו נאסר מפנימי דבחיצון אמרינן כבכ"פ אבל כשהחיצון נמלח ולא שהה ומלאוהו כשהוא עדיין במליחתו והפנימי נמלח והודח או שהוא תפל נאסר הפנימי די"ל דנאסר מחמת המליחה קודם שהגיע עליו חום האש ובפנימי לא שייך לומר איידי דיפלוט אבל החיצון אינו נאסר מהפנימי רק כשהחצון פלט כל צירו או שהודח שנסתם נקבי פליטת ציר והפנימי הוא במלחוולא שהה שאז יש לחוש שהחיצון נאסר מחמת מליחה קודם שהגיע אליו חום האש ושוב אין הצלי מפליטו:
<h3>ג</h3>
לבדו. וידיח כל אחד אחר המליחה:
<h3>ד</h3>
<b>מפליט.</b> ול"ד לחתיכה עבס דהפנימי אינו נחשוב כחתיכה אחת עם החיצון:
<h3>ה</h3>
<b>בשר.</b> לבדו אבל בשר עם בצים הוי כבישול.
<h2>סימן עח</h2>
<h3>א</h3>
<b>גוונא.</b> אפילו בעיסה שבלילתה רכה יש לה כל לין בישול בין לקולא בין לחומרא:
<h3>ב</h3>
<b>או בציר.</b> פי' בציר מותר למשוח בשר שלא נמלח בציר היינו ציר בשר ובאו״ה כתב בצים מתובלות והמ"י אוסר דביצים נקרשים ומעכבין הפליטה:
<h3>ג</h3>
<b>לקולא.</b> פי' דאם יש ספק הכל מותר מלבד אותה חתיכה שהאיסור דבוק בה וכדי נטילה לעולם בעינן במקום שנגע באיסור:
