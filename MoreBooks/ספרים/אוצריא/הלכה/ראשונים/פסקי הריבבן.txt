<h1>פסקי הריבבן</h1>
רבינו יהודה ב״ר בנימין הרופא למשפחת ענוים
על הלכות ס״ת, מזוזה, תפלין, ציצית, טומאה
<span style="color:Gray;"><small><small>© כל הזכויות שמורות למשפחת בלוי</small></small></span>
<span style="color:Gray;">הספר נתרם לעילוי נשמת הרב חיים משה יהודה בן הרב ירמיהו הכהן בלוי</span>
<h2>הלכות ס"ת</h2>
<b>הלוקח ס"ת מן השוק כחוטף מצוה.</b> לעשותה מרוב חיוב מצוה:
<b>הגיה.</b> דקדק:
<b>לא אורכו יותר על היקפו.</b> אחר שנגלל כל הספר לצד א':
<b>בכמה.</b> אורכו:
<b>אם בגויל.</b> נכתב בקלפים מעופצים:
<b>ו' טפחים.</b> אורכו:
<b>בקלף איני יודע.</b> אם נכתב בקלף איני יודע כמה צריך להיות אורכו:
<b>ולא ירבה.</b> כדפי' לעשות מן הקלף יותר מח', מפני שאם היריעה קצרה ועושה בה דפים הרבה נראה כאיגרת:
<b>ואם ימעיט.</b> בדפין שעושה דפים רחבין:
<b>עיניו משוטטות.</b> מתוך שהשיטה ארוכה לאחר שסיים השיטה קשה לו לחזור בשיטה האחרת:
<b>אלא ה' לכאן וד' לכאן.</b> שלא תהא זו יתירה על זו יותר מדאי:
<b>כשיעור גליון.</b> החלק:
<b>מלמטה.</b> בספר גמור, טפח:
<b>בחומשי'.</b> שנכתב ספר אחד מחמשה חומשי תורה:
<b>ובין דף לדף.</b> קאי בין בספר תורה שלם בין בחומשין:
<b>אות קטנה.</b> זו היא יו"ד:
<b>לא ימעט הכתב.</b> לקצר האות ולעשותה קטנה:
<b>מפני ריוח שלמעלה.</b> שלא יהא פחות משלש אצבעות, וכן מפני ריוח שלמטה. לא ימעט הכתב:
<b>נזדמנה לו תיבה בת חמש אותיות.</b> בסוף השיטה:
<b>לא יזרקנה בין הדפין.</b> חוץ לשיטה, אע"פ שהתרנו למעלה כשנזדמנה לו תיבה בת חמש אותיות:
<b>הטועה בשם.</b> שכח ולא כתבה, וכתב אות אחרת במקומה:
<b>יגרד מה שכתב ותולה בין השיטין.</b> והשם יכתוב במקום הגרד:
<b>מוחק.</b> מיד, ואינו ממתין עד שייבש הדיו, ויכתוב השם במקומו אע"פ שאינו נאה כמו הגרד שממתין עד שיתיבש הדיו ואחר כך גורד:
<b>אף תולה את השם.</b> בין השיטין:
<b>כל השם.</b> תולה למעלה מן השיטין, ולא מקצת השם למעלה ומקצתו למטה:
<b>אלא מסלק את היריעה.</b> כששכח ולא כתב את השם:
<b>הטובל את הקולמוס.</b> בדיו לכתוב את השם:
<b>לא יתחיל מן השם.</b> שפעמים שהדיו בפי הקולמוס מרובה ולא יהא האות נאה:
<b>שתהא כתיבה תמה.</b> להפריד האותיות הדומות זל"ז:
<b>פתוחה.</b> כתב ר"ח כל שכתובה מראש השיטה עד אמצעיתה או עד שלישיתה והניח ריוח עד סוף השיטה שיש שם חלק כדי לכתוב ג' תיבות מג' ג' אותיות, דהיינו למשפחותיכם, זו היא פרשה פתוחה. ואם נזדמנה לו סילוק הפסוק בסוף שיטה פחות מכשיעור הזה יניח השיטה שניה לה ויתחיל לכתוב שיטה שלישית וגם זו פתוחה:
<b>אבל סתומה.</b> כל שכתוב מכאן ומכאן ובאמצע חלק כדי לכתוב בו שם בן שתי אותיות או יותר, זו היא סתומה:
<b>וסדורה.</b> כל שכותב והולך השיטה עד חציה או עד שלישיתה, ומניח השיטה ומתחיל לכתוב השיטה שלמטה הימנה כנגד (הנחה) [החלק] של אותה שיטה עליונה, זו היא סדורה:
<b>זה מצאתי בספר קדמוני.</b>
ובספר הרמב"ם פירש פרשה פתוחה יש לה ב' צורות אם גמר באמצע השיטה מניח שאר השיטה פנוי ומתחיל הפרשה שהיא פתוחה מתחילת השיטה השניה. בד"א שנשאר מן השיטה ריוח כגון ט' אותיות. אבל לא נשאר אלא מעט, או אפילו גמר בסוף השיטה מניח שיטה שנייה בלא כתב ומתחיל הפרשה הפתוחה מתחילה שיטה שלישית. ופרשה סתומה יש לה ג' צורות, אם גמר באמצע שיטה מניח ריוח כשיעור ומתחיל לכתוב בסוף השיטה מתחילת הפרשה שהיא סתומה עד שימצא הריוח באמצע. ואם לא נשאר מן השיטה כדי להניח הריוח כשיעור ולכתוב בסוף השיטה תיבה אחת, אז יניח הכל פנוי ויניח מעט ריוח מראש שיטה שניה ויתחיל לכתוב הפרשה הסתומה מאמצע שיטה. ואם גמר בסוף השיטה מניח מתחילת שיטה שניה כשיעור הריות ומתחיל לכתוב הפרשה הסתומה מאמצע שיטה. נמצאת אתה אומר שפרשה פתוחה תחילתה בתחילת השיטה לעולם ופרשה סתומה תחילתה מאמצע השיטה לעולם עכ"ל:
ובמסכת סופרים שנינו איזו היא פתוחה כל שלא התחיל בראש השיטה, ואיזו היא סתומה כל שהניח באמצע שיטה, וכמה יניח בראש שיטה ותהא נקראת פתוחה, כדי לכתוב שם בן ג' אותיות. וכמה יניח [באמצע] (בסוף) שיטה ותהא נקראת [סתומה] (פתוחה), כדי לכתוב בו שם בן ג' אותיות. גמר את כל הפרשה בסוף הדף צריך לשייר שיטה אחת מלמעלה. ואם שייר מלמטה כדי לכתוב שם בן ג' אותיות מתחיל מלמעלה. צא ולמד מדברי שניהם. והברייתא עיקר במה שהיא חולקת, דקסבר תנא דברייתא בראש שיטה מיקרי פתוחה ולא בסוף שיטה. ומיהו יניח חל ה בסוף ובראשה, ולא גרע בהכי. וסידור קדמונים סבר, בסוף שיטה מיקרי פתוחה ולא בתחילת שיטה, אפילו יניח בתחילת השיטה ובסוף יצא דברי שניהם עב"ל ר"ת מ"כ. בירושלמי הלכה כדברי דאומר (כזוזה) פרשה פתוחה מראשה סתומה, פתוחה מסופה פתוחה.
<b>או שכתב.</b> כל הספר:
<b>כשירה.</b> כמו שכותבין אז ישיר ובשיטה א' כתוב בראש השיטה ובסופה, ובאמצע שיטה חלק. ובשיטה שניה כותב כנגד כל החלק של שיטה ראשונה, או שכתב את השירה כשאר הספר:
<b>שכתב שלא בדיו.</b> אלא בסיקרא בסם קומוס בקנקנתום:
<b>האזכרות.</b> כתב את השמות:
<b>בזהב.</b> אותו הספר יגנו שלא נכתב כהלכתו:
<b>קרע הבא בתוך שני שיטין יתפור.</b> נקרע הגליון מלמטה או מלמעלה אם נכנס הקריעה תוך ב' שיטין:
<b>בעתיקתא.</b> בספר ישן מיגניא ביה הקרע:
<b>בחדתא.</b> בספר חדש:
<b>דעפיצא.</b> נראה ישן:
<b>דלא עפיצא.</b> שנכתב בקלף נראה חדש:
<b>והני מילי.</b> שיתפור בגידין:
<b>בגרדין.</b> חתיכות של קלף דקות כחוט: פירוש אחר חוטי פשתן:
<b>בין דף לדף.</b> שנכנס הקרע בפנים, שאם היה כתוב נכנס לג' שיטין:
<b>תוכו דה"א.</b> הרגל מבפנים:
<b>וירכו.</b> רגל ימיני:
<b>מלא אות קטנה.</b> יו"ד נשחיר מיריכו של ה"א:
<b>לא חכים.</b> הרבה:
<b>ולא טיפש.</b> הרבה, אלא בינוני:
<b>ג' ג' זיינין.</b> ג' תגין בכל א', בשין בראש רגל השמאלי וכן בעי"ן ברגל הפנימי וכן בכולך, ואחך ג' תגין א' נוטה לימין וא' נוטה לשמאל וא' למעלה כזה ש. ויש מפרשים שעושין בכל האותיות כעין זיינין, שהוין נוטה מעט לכאן ולכאן לצד ימיני ולצד שמאל וכעין נקודה למעלה, וכן עושין בו בכל האותיות, ודייק מדקתני לשון זוין: כתב בעל התרומה כל שבעה אותיות צריכין ג' ג' זיינין בכל ספר התורה צריך לשי"ן לראש שלישי ג' תגין ולעי"ן ולטי"ת ולצד"י לראש שני צריך ג' תגין אבל בראש הראשון של אות א"צ כלום. והא דאמרינן בשימושא רבה דתפל" שעטנ"ז ג"ץ צריכי ג' ג' זיזנין וחשיב שי"ן ועי"ן של שמע, ומשמע דשאר ש' וע' א"צ כלום, התם מיירי בתגין גדולים שהן כעין מקלות, ומיירי נמי בכל ג' ראשי השי"ן צריך תגין גדולים, וכן בב' ראשי עי"ן טי"ת וצד"י כדמפרש התם. וזיוני יש שעושין כזה שעטנז גץ ג' תגין גדולים בכל אות. ויש שאינו עושה רק תג א' גדול באמצע האותיות, ומימין ומשמאל יש תגים קטנים מן האות עצמה:
<b>דף אחת שלימה מצלת על כל הספר .</b>..
<b>שיש בו שלש טעיות מהו.</b> לגנוזו:
<b>הואיל ואיתיהיב ליתקוני ליתקנו.</b> והרי הוא כשר:
<b>והני מילי.</b> שאם מצא ד' טעיות דגנוזו, אלא שמצא חסרון, אבל מצא יתירות לית לן בה:
<b>לא יגמור.</b> הספר:
<b>באמצע.</b> הדף, כדרך שגומר בחומשים:
<b>אלא מקצר.</b> בשיטין עד שיגמור בסוף הדף:
<b>באמצע שיטה איתמר.</b> ולעולם בסוף הדף:
<b>אסור לכתוב אפילו אות אחת שלא מן הכתב.</b> שלא יהא ספר אחר לפניו לעיין בו:
<b>צריכה שרטוט המגילה כאמיתה של תורה.</b> כעיקר התורה מכלל דס"ת צריך שרטוט:
<b>להפוך יריעה על פניה.</b> שמוטל בבזיון:
<b>שכתבו מין ישרף.</b> שסתם מין לע"ז:
<b>נמצא ביד כותי יגנו.</b> שמא לא הוא כתבו, ואפילו הוא כתבו שמא כתבו לשם שמים:
<b>אזכרות שבו.</b> שמות שבו:
<b>נאמן אתה להפסיד שכרך.</b> שאדם נאמן על עצמו כיון שהודה, ואינו נאמן להפסיד ס"ת, שהוא ביד אחרים:
<b>דכוליה ספר מי אפסיד.</b> ... הואיל ואין אזכרות שלו כתובין לשמן אינו (נאה) [שוה] כלום ומן הדין הפסיד הכל:
<b>גוילים שלו לא עיבדתים לשמן.</b> והספר צריכין הקלפים עיבוד לשמן. ומשפט העיבוד, כשיחנו הקלפים בסיד ומים לעבדן צריך לפרש לשם כתיבת קדושה:
<b>מאי שנא מדר' אמי.</b> דאמרינן לעיל נאמן אתה להפסיד שכרך ואי אתה נאמן להפסיד ס"ת:
<b>התם.</b> הספר כשר, והוא שיקר וטעי בדר' ירמיה כסבור הוא להפסיד דמי אזכרות ואומר בלבו איני חושש להפסיד שכר אזכרות והוא יפסיד שכר כל הספר:
<b>מסורגל.</b> משורטט בקנה:
<b>וכורכן בשיער וטולן במטלית.</b> בין הבתים:
<b>על הקלף.</b> שכתובה בו הפרשה:
<b>במקום נחושתו.</b> לפי שהוא למטה נקרא כן. ובמקום בשר קאמר: וכל הגויל במקום השיער:
<b>ואם שינה.</b> שכתב בגויל במקום בשר ובקלף במקום שיער:
<b>מותר לכתוב חציו על עור בהמה טהורה וחציו על עור חיה טהורה.</b> הא דאמרינן לעיל מסורגל בקנה, אי בקלפים קיימין קשה, דהא קיי"ל דתפילין א"צ שרטוט:
<h2>הלכות מזוזה</h2>
<b>שתי פרשיות של מזוזה.</b> שמע והיה אם שמוע:
<b>ארבע ציציות מעכבות זו את זו.</b> דכולן מצוה אחת הן:
<b>אלא לקוצו של יו"ד.</b> רגל ימיני של יו"ד:
<b>הא נמי פשיטא.</b> שלא נעשית האות שלימה:
<b>שאין גויל מוקפת לה מן ד' רוחותיה.</b> שדבוקה האות בחברתה:
<b>תוכו של ה"א.</b> הרגל שהוא בפנים:
<b>וירכו.</b> רגל ימיני:
<b>על האבנים.</b> של מזוזות הבית:
<b>נאמר כאן כתיבה.</b> וכתבתם על מזוזות ביתך:
<b>ונאמר להלן.</b> וכתב לה ספר כריתות:
<b>אין תולין.</b> אותו, לכותבו בין השיטין:
<b>שתים ושלש ואחת כשרה.</b> ב' תיבות בשיטה אחת וג' תיבות בשיטה אחרת, וחיבה אחת בשיטה אחרת:
<b>כקובה.</b> רחב מלמטה וקצר מלמעלה, שכתב אחת שתים ושלש:
<b>כזנב.</b> כתב שלש ושתים ואחת:
<b>איכא דאמרי בסוף שיטה.</b> של סיום המזוזה וכותב כימי השמים בסוף שיטה וכותב על הארץ בסוף שיטה שניה למטה מכימי השמים, דמשמע כגבוה שמים מעל הארץ יאריכו ימיכם:
<b>ואיכא דאמרי.</b> כותב על הארץ בתחילת שיטה אחרונה:
<b>כדמרחקא שמיא מעל ארעא.</b> יאריכו ימיכם:
<b>דכריך להו מאחד כלפי שמע.</b> שראש השורה שמע ישראל וסופה אחד, והתחיל לכופלה מאחד וקיפל ובא עד שמע:
<b>ועושה פרשיותיה סתומות.</b> בין שמע לוהיה אם שמוע, וכבר פירשנו למעלה דין סתומה בהלכות ספר תורה:
<b>דוכסוסטוס.</b> הקלף שנקלף לשנים" כמין דף. עמוד שבספרים ארוכה וקצרה:
<b>ריוח מלמעלה ומלמטה.</b> כדאמרינן גבי ספר תורה:
<b>ופרשיותיה פתוחות.</b> פירוש פתוחה פירשנו למעלה, שאין סמוכה לה מן התורה, שפרשת שמע בפרשת ואתחנן ופרשת והיה אם שמוע בפרשת והיה עקב:
<b>תרגומה אריוח.</b> קאמר דהלכה כר"ש:
<b>וכמה ריוח.</b> מניח למטה למעלה:
<b>כמלא אטבא דספרי.</b> עץ סדוק הנושך דפי הקונטרס שלא יכפילו:
<b>אף פתוחות.</b> כשרה שאין סמוכה לה מן התורה וכל שכן סתומות, דהכי כתיבי בתורה:
<b>קלף.</b> שלא נקלף:
<b>דוכסוסטוס.</b> שנקלף לשנים:
<b>מזוזה צריכה שרטוט תפילין א"צ שרטוט.</b> לפי שהתפילין נקמטין תוך הבתים ואינו ניכר נויין, אבל מזוזה נראית יותר לפיכך צריך שתראה נוייה. (י"מ) שהתפלין אם שירטטן פסולין. ולא ידענא טעם מובהק:
<b>מיגרס גריסן.</b> שגורות בפי כל אדם ואין לחוש שמא יטעה:
<b>תלאה.</b> אחר הפתח. נתנה למזוזה במקל ותלאה על הפתח, ולא קבעה שם:
<b>או שהניחה במקל.</b> אחרי הדלת:
<b>סכנה.</b> מן המזיקין ואין הבית משתמר עד שיקבענה בצורת פתח כראוי:
<b>ואין בה מצוה.</b> הואיל ולא קבעה במקומה:
<b>היו עושין לפונדקאותיהן כן.</b> שהיו תולין אותה במקל:
<b>זכר למזוזה.</b> ולא היו קובעין כהלכתה, שהיו מסירין אותה משם ומוליכין אותה עמה לפונדק אחר שהיו חונים שם:
<b>בתוך חלל הפתח.</b> ולא חוץ לחלל הפתח:
<b>אחר היכר ציר.</b> אותו חור בשאיסקופה שהדלת סובב בו. בית שחלקו לשנים אחד לתשמיש האנשים ואחד לתשמיש נשים וביניהם דלת ואינו יודע איזו נקראת יציאה ואיזו נקראת ביאה, והמזוזה צריך להניחה דרך ביאתך מן הימין, ההוא צד שהחור סובב בו חשוב בית ודרך ימין כשנכנסין בו נותנין מזוזה:
<b>תלי דשא ברישא.</b> קבע הסיפין והמזוזות בבנין ואחר כך אקבע מזוזה שאם אקבע מזוזה במזוזות הבית ואחר כך היה קובען בבית הוי תעשה ולא מן העשוי ופסולה). אי נמי לידע איזה מקום היכר ציר, אם היא בין הבתים:
<b>כמין נגר.</b> ברוחב הסיף:
<b>תוס'.</b> כמו שעומד הבריח בדלת לרוחב הדלת. <b>ע"כ תוס'.</b>
<b>בסיכתא פסול.</b> כמו הבריח, שכולה היא לרוחב הדלת:
<b>אי דעבדיה כאתוירא כשרה.</b> כשוק ורגל דמקצתה עומדים באורך הסף ומקצתה ברוחב הסף כזה: <img src="data:image/png;base64,iVBORw0KGgoAAAANSUhEUgAAACQAAAAoCAYAAACWwljjAAAAAXNSR0IArs4c6QAAAARnQU1BAACxjwv8YQUAAAAJcEhZcwAADsEAAA7BAbiRa+0AAAGHaVRYdFhNTDpjb20uYWRvYmUueG1wAAAAAAA8P3hwYWNrZXQgYmVnaW49J++7vycgaWQ9J1c1TTBNcENlaGlIenJlU3pOVGN6a2M5ZCc/Pg0KPHg6eG1wbWV0YSB4bWxuczp4PSJhZG9iZTpuczptZXRhLyI+PHJkZjpSREYgeG1sbnM6cmRmPSJodHRwOi8vd3d3LnczLm9yZy8xOTk5LzAyLzIyLXJkZi1zeW50YXgtbnMjIj48cmRmOkRlc2NyaXB0aW9uIHJkZjphYm91dD0idXVpZDpmYWY1YmRkNS1iYTNkLTExZGEtYWQzMS1kMzNkNzUxODJmMWIiIHhtbG5zOnRpZmY9Imh0dHA6Ly9ucy5hZG9iZS5jb20vdGlmZi8xLjAvIj48dGlmZjpPcmllbnRhdGlvbj4xPC90aWZmOk9yaWVudGF0aW9uPjwvcmRmOkRlc2NyaXB0aW9uPjwvcmRmOlJERj48L3g6eG1wbWV0YT4NCjw/eHBhY2tldCBlbmQ9J3cnPz4slJgLAAABz0lEQVRYR+2Yr6vyUByHPy4I/gUytyxoMZiGLBgNYhODYLCJP4r7AwwWQZiYLMKCzqDVZjCIP4ogyJYNFoPY1r43XNy9x5eXc2943xnOAwt7zgYPZ4eFb4iICG+E9CqCJhTUDk0mE9zvdwCArutIpVKfCxQQiUSCABAAMk3T92/3yUQQDxHEQwTxCCyo0+kgHo+/6uCCrtcrPM9DsViEpmm+DyxoNBrhcrkgEokgHA77PrCgJ5ZlYb1e+/eBB70igniIIB4iiIcI4iGCeIggHiKIx9sFMcOG7XaL4XCI6XTKPFSr1ZDP55HL5Rjvui7K5TLjfsr5fIbneeh2u6hWq4hGo8AzaLFYYDwe43a7wXVd6LrOvLzf76GqKhRFYfzj8cBms2Hcb7FtG6VS6UsQEfV6PX8S8a8vSZJoMBiQLMsEgGzb/hqJEFGIiGi326Hf72M+n3+P5yLLMhqNxqvGbDbD6XRiXCwWQ71ehyRJaDabSKfTcBwHhUIBhmEgk8kA38/Q4XD44+zwUBQFhmG8aliWhePxyDhVVdFut/37ZDIJx3EAAKZpotVqfS4w+/UfeQ6sNE2j5XLp+8CCKpUKZbNZWq1WjA9sxvg33u7H+AGWs1GmGmBhUQAAAABJRU5ErkJggg==" >
<b>רגיל.</b> היה לצאת וליכנס כדי שלא יעמדו התלמידים מפניו, והיה בצד ביתו:
<b>הלך אחר הרגיל.</b> אם היו שני פתחים לחדר אחד, באותו פתח שרגיל ליכנס ולצאת קבע מזוזה:
<b>בתחילת שליש העליון.</b> של סף. ואם יניחנה עוד למעלה כשרה, ובלבד שלא יניחנה למטה משליש העליון:
<b>בטפח הסמוך לרשות הרבים.</b> ובתוך חלל הפתח דוקא, ופתחים שיש להם חלל פתח מאותו צד של דלת שהוא כנגד רשות הרבים עיקר מצותה. אבל פתחים שאין להם חלל מן הדלת כלפי חוץ, יניחנה במזוזה מבחוץ סמוך לדלת אפילו אין בה טפח ברוחב המזוזה כלפי חוץ:
<b>דנינטריה.</b> קודם שיבא המזיק בבית ימצא המזוזה ולא יזיק:
<b>העמיק.</b> החור של סף הבית טפח וקבע בה המזוזה פסולה:
<b>העמיד לה מלבן של קנים.</b> תחת סיפי הבית עשה קנים הרבה יחד ועשאו כעין סיפין:
<b>חותך שפופרת ומניח.</b> שם מזוזה ומעמידה במלבן:
<b>לא שנו אלא שהעמיד.</b> המלבן במקום מזוזה הבית:
<b>ואחר כך חתך.</b> השפופרת והניח שם מזוזה:
<b>תקרה.</b> איסקופה עליונה:
<b>שיקפו.</b> מזוזות. פירוש אחר, דלית לה תקרה שאין הבית מקורה, שקפי איסקופה עליונה שהדלת שוקף בה:
<b>אכסדרה.</b> שלש דפנות סתומות והרביעית פתוחה לגמרי מתחת, אבל למעלה יש דופן מעט המחזיק את הסכך:
<b>לחזק תקרה הוא דעביד.</b> פצימין, ולא לשום פתח:
<b>באכסדרה דבי רב.</b> יש לה ארבע דפנות, אלא שדופן רביעית אינה מגעת לסכך להאיר לתלמידים שיראו בספר:
<b>אידרונא.</b> חדר יפה הוא, ופשיטא שחייב במזוזה:
<b>באכסדרה רומייתא.</b> עשויה חלונות סביב בד' דפנות, פירוש אחר שכל כותליה עשיות פתחים ודרך כולן נכנסין ויוצאין, לפיכך כל הפתחים צריכות מזוזה:
<b>בית שער.</b> הפתוח לחצר, ובתים פתוחים לבית שער צריכה שתי מזוזות, אחת בפתח שבין בית שער לבתים ואחת בפתח שבין חצר לבית שער, ובית שער היה באמצע:
<b>בית פתוח לגינה מצד אחד וקיטונית מצד אחר.</b> פירוש חדר:
<b>מגינה לבית.</b> כשיכנס מגינה לבית צריך מזוזה דהיכר ציר לבית הוא:
<b>מבית לגינה.</b> כגון דהיכר ציר לגינה:
<b>מר סבר עיקר גינה הוא ופטור.</b> שהבית תשמיש גינה הוא:
<b>ומר סבר עיקר הבית לקיטונית.</b> ואע"ג דהיכר ציר לגינה, דאמרינן לעיל הלך אחר היכר ציר, הני מילי בפתח בין תרי בתי דתרוייהו עיקר, אבל הכא קיטוניה עיקר ולשמה עשוי:
<b>לול פתוח בין בית לעליזה.</b> ארוכה ומלמעלה בעלייה מחיצות גבוהות עשרה טפחים ויש בו דלת, וכן מלמטה יש בו מחיצות עשרה טפחים כדי שלא יבא זה לזה בלא רשות חבירו:
<b>אם יש להם שני פתחים.</b> אחד מלמעלה ואחד מלמטה:
<b>דלא רגיל אלא בחד.</b> שדי להם באחד מן הפתחים פעמים הולכים כולם בפתח אחד.
<b>ויש ספרים [דגרסי] "אע"ג דרגיל בחד מינייהו טפי" והא דאמרינן הלך אחר הרגיל, הני מילי כגון תרי בבי דרגיל בחד, בטיל אידך לגביה.</b> אבל תלתא לגבי חד לא בטיל:
<b>דאקרנא.</b> קרן זוית של בית:
<b>תוס'.</b> כגון דקרן דרומית מערבית הניח חלל פתח ובו נכנסים ויוצאים שלא סמך כותל מערבי עם כותל דרומי אלא הניח אויר או בראש כותל דרומית או בראש מערבי. <b>ע"כ תוס':</b>
<b>עדי פצימין.</b> ראשי הכותלים הן פצימין:
<b>פצים אחד.</b> שהיה הפתח אצל הזוית, וציר הפתח הוא הזוית, ואין אצלו כלום:
<b>אין לו פצים.</b> אלא אותו (צד) [סף] שסוגר בו:
<b>כמאן כרבי מאיר.</b> דמחייב בבית שאין לו אלא פצים אחד:
<b>מימין.</b> בבוא איש, מימין נקראת ביאה: כיפה שיש ברגליה עשרה טפחים:
<b>ר"מ מחייב.</b> דחוקקין להשלים עשרה טפחים:
<b>וחכמים פוטרין.</b> דאין חוקקין להשלים:
<b>בשעריך אחד שערי בתים וכו'.</b> אימתי, בזמן שיש בית שער שיושב לשמור החצר והעיר:
<b>יכול שאני מרבה בית שער.</b> שאינו ראוי לדירה:
<b>אכסדרה.</b> מפולש דופן רביעי לגמרי:
<b>מרפסת.</b> מקום שיוצאים בני העליות לשם, ומשם יורדים דרך סולם לחצר כשבתים פתוחים לתוכה, והשומר יכול לדור שם:
<b>שיש בית דירה.</b> לחזן הכנסת:
<b>פטור מן המזוזה.</b> דבית כתיב בהו בכולהו, והאי לאו בית הוא:
<b>נבדקת פעמיים בשבוע.</b> שמא נמחקה בה אות אחת או נקרעה:
<b>ושל רבים פעמיים ביובל.</b> כגון שערי העיר וחצר, לפי שאין הדבר תלוי ליחיד אין מי שיעסוק בבדיקה:
<b>ארישא.</b> כשהוא יוצא לא יטלנה בידו ויצא, שישראל יבא לדור שם:
<b>חובת הדר.</b> כלומר על השוכר:
<b>דאפשר בגובתא דקניא.</b> להניח מזוזה בשפופרת הקנה ולקובעה בסף הבית, ואי"צ אומן:
<b>פונדק.</b> מקום שהאכסנאים חונים שם:
<b>השוכר בית בחוצה לארץ פטור.</b> שמא יחזור בו:
<b>משום יישוב ארץ ישראל.</b> לאחר שקבעה אינו נוטלה משם אפילו יוצא ממנה, כדאמרינן לעיל. הילכך בקושי יצא מפני טורח מזוזה אחרת. ואפילו יצא ממנה ישכירנה אחר מהרה כשימצאנה מזומנת במזוזה, ונמצאת ארץ ישראל מתיישבת:
<h2>הלכות תפילין</h2>
<b>ארבע פרשיות שבתפילין.</b> קדש לי, והיה כי יביאך, שמע, והיה אם שמוע:
<b>לקוצו של יו"ד.</b> רגל ימיני של יו"ד.
<b>הא נמי פשיטא.</b> שאין האות גמורה:
<b>שאין גויל מוקפת מארבע רוחותיה.</b> שאין נוגעת בחברתה:
<b>לטטפת.</b> שנים חסרים ואחד מלא. לטטפת חסר משמע פרשה אחת, לטוטפות מלא משמע שתי פרשיות:
<b>טט בגדפי שתים.</b> גדפי ואפריקי אומות הן, ואלו קורים לשתים טט, ואלו קורים לשנים פת:
<b>על ד' עורות.</b> ד' חתיכי קלף, ויניחם בד' בתים בד' עורות למעלה על הבתים כשמכניס אותו בעור:
<b>לאות ולזכרון, זכרון אחד אמרתי לך.</b> בעור אחד, ולא בב' וג' עורות לכסות הבתים:
<b>הא כיצד כותבן על ד' קלפים ומניחן בד' בתים.</b> ואותן ד' בתים נעשים בעור אחד אם ירצה, ואתפלין של ראש קאי האי כיצד. מפשיטן עגל קטן ומניחין אותו בדפוס שיש בו כמין ארבע אצבעות, ומניחין אותו להתייבש על הדפוס, ונוטלין או זו מן הדפוס, ונעשים בתים מאליהן. ובאותן הבתים מניח הקלפים שכותבין בהן הפרשיות:
<b>ואם כתבן בעור.</b> בקלף אחד והניח שיור בין פרשה לפרשה, שכל פרשה שלימה הכניס בבית. וזהו שאמ' וצריך ליהן ריוח ביניהם:
<b>בין כל א' וא'.</b> בין כל בית ובית:
<b>אם אין החריץ.</b> שבין בית לבית:
<b>ניכר.</b> בחוץ, אע"פ שניכר בפנים, פסולין:
<b>כותבן.</b> ארבע פרשיות:
<b>בעור.</b> בקלף אחד:
<b>ומניחה בבית אחד בעור אחד.</b> כותב כל הפרשיות ומניחן בבית אחד:
<b>ואם כתבן.</b> לד' פרשיות בד' קלפים והניחם בעור אחד:
<b>צריך לדבק.</b> אותן ארבע פרשיות בדבק שקורין ביסקו, או בתפירה:
<b>כשם שאות אחת מבחוץ.</b> שמכוסה בעור אחד:
<b>כך אות אחת מבפנים.</b> על כן צריך לדבק:
<b>אין צריך.</b> לדבק:
<b>יש לו שונים של ראש.</b> שטולה. לשון טלאי, שנוטל עור אחד ומניח למעלה והד' בתים נעשו אחד, וע"פ שמבפנים הן ד' העור שמבחוץ אחד הוא:
<b>היינו פלוגתייהו.</b> דרבי יהודה סבר צריך לדבק הקלף שבפנים, והכא לא דיבקן מבפנים אלא הניח העור מבחוץ:
<b>שאין מורידין מקדושה חמורה.</b> דרוב שדי בראש הוא, שבזרוע אין בו אלא יו"ד שיש שם רצועה קטנה כשיעור רוחב אצבע ובסוף ראשה מעט כמין יו"ד:
<b>בחדתא.</b> עדיין לא נקשרו בראש:
<b>למ"ד.</b> אביי בסנהדרין [מז]:
<b>הזמנה מילתא היא.</b> דאתני עלייהו. לשם יש בשעה שכתבן אם יצטרך לו:
<b>ציפן זהב.</b> מבחוץ:
<b>או טלה.</b> מבחוץ:
<b>עור בהמה.</b> טמאה. דכתיב למען תהיה תורת ה' בפיך מן המותר בפיך:
<b>עד שיעבדם לשמן.</b> ומחלוקת אביי ורבא גבי הזמנה אי מילתא היא אם לאו. רש"י פסק כדבא דאמר הזמנה לאו מילתא היא כרבנן ואביי כרשב"ג והלכה כרבא דלא צריך עיבוד. וקשה על דבריו, דאמרינן גוילים שלו לא עיבדתים לשמן, ש"מ שנפסלים בעיבוד שלא לשמן. ור"ת מוקי לה רבא כרשב"ג והזמנה לאו כלום [היא] אא"כ עיבדן לשמן. ושרטוט הקלף הזמנה בעלמא היא ולא כלום הוא:
<b>שכתבה מין ישרף.</b> דודאי לע"ז נתכוין:
<b>כל שאינו בקשירה.</b> כגון עבד ואשה וקטן פטורי, דמ"ע שהזמן גרמא הוא וקטן אינו מחויב, כותי וישראל משומד לאו בני קשירה נינהו:
<b>ונברכות בשערן.</b> הפרשיות נכרכין בשיער בהמה טהורה. ובשימוש תפילין כתב בשיער של שור, שיכפר על מעשה העגל:
<b>ולא על עור בהמה טמאה, דכתיב למען תהיה תורת ה' בפיך מן המותר בפיך.</b> אבל ע"ג עור נבלות וטרפות של בהמה טהורה, אע"ג דהשתא לאו מותר בפיך הואי, קודם שנתנבלה מותר בפיך הואי. ובשמונה שרצים מפרש טעמא, איזהו משובח, מי שהרגו מלך או מי שהרגו אספקלטור, הוי אומר מי שהרגו מלך. ונ"ל דדחייה הוא לגוי, אבל עיקר טעמא כדפרישית:
<b>הא דאמ' קדש לי והיה כי יביאך מימין.</b> היינו מימין הקורא, שמע והיה אם שמוע משמאל הקורא העומד כנגדו, כן פירש רש"י. ור"ת פירש הויות באמצע, קדש והיה כי יביאך מצד אחד. ומצד אחר, צד שמאל, מתחיל שמע והיה אם שמוע. ודברי רש"י נכוחים למבין:
<b>גוויותא לברייתא.</b> אותן שהן באמצע הבתים, כגון והיה כי יביאך ושמע הניחן בבתים שבחוץ:
<b>אבל גוייתא לגוייתא.</b> החליף שמע לוהיה כי יבאך:
<b>ברייתא לברייתא.</b> החליף קדש לי לוהיה אם שמוע:
<b>תיתורא.</b> כעין גשר, לאחר שנתן האיגרות בבתים דרך הפה הרחב, שהבתים עשויים כעין בתי ידים שקורין גנט בלעז, ומכניס האיגרות דרך הפה הרחב ונותנן בבתים, וחותך משלש הדפנות מכל אחת מעט, ורביעית נשארת ארוכה, וכופלו לאותו אורך הכפול על אורך על חודן של ג' דפנות, ותופר חודן על רחבו של זה, והוא בית מושבן של תפלין, ונראה כעין דף של גשר:
<b>מעברתא.</b> כשנותן רצועות של התפילין סביב אותו תיתורא יכפיל הקלף סביב הרצועה, כעין שעושין לפי מכנסים, שלא תהא הרצועה קבועה אלא כשהוא רוצה מושכה אילך ואילך ומאריך ראש זה ומקצר ראש אחד, ונקראת מעברתא שמעבירה ומושכה לכל צד שירצה:
<b>וצריך שיגיע החריץ.</b> בין בית לבית:
<b>למקום התפר.</b> עד למטה, שיראו הבתים מפורדים מלמעלה ומלמטה:
<b>כיון דמינכר.</b> למעלה:
<b>תו לא צריך.</b>
<b>האי קילפא.</b> קלף שכותב בו התפילין:
<b>דילמא אית בה ריעותא ובעינן כתיבה תמה וליכא.</b> קולמוסא בדיק ליה. אי אית בה ריעותא הקולמוס מרגיש, ואינו צריך בדיקה בענין אחר.
<b>מבפנים.</b> מותר בין לבנות בין ירוקות:
<b>מבחוץ.</b> מאי גנאי. איכא באדומות:
<b>זימנין דמיתהפכא.</b> הרצועות, ואתו למיחזי האדמות, ונראה מראית דם, ויש גנאי מפני חטטין שבראשו:
<b>ודבר אחר.</b> שמא יאמרו בעל נדה ונצטבעו הרצועות בדם:
<b>בתפרן באלכסון.</b> שלא ימשוך חוטי התפירה הרבה ויקצר רוחבן, שיכווץ. ואנן בעינן אורכן כרוחבו כדי שיהיה להן אלכסון, שאמרו חכמים כל אצבע בריבועא אצבע ותרי חומשי באלכסונא, ולא יהא אורכו יותר על רוחבו.
<b>ורבינו גרשום פירש.</b> בתפרן ובאלכסונן, שתהא התפירה מרובעת לבד האלכסון שהיה בעור תחילה:
<b>סכנה.</b> שמא כשיכנס בפתח יכה ראשו על המשקוף ויכנס במות:
<b>ואין בה מצוה.</b> דמרובעות בעינן:
<b>דעבידא כאמגוזא.</b> הוא דאסור הא דעבידא [כטבעת] שרי, להכי איצטריך לאשמועינן דבעינן מרובעות:
<b>טבלא.</b> זהו עור של הבתים מבחוץ:
<b>שתים.</b> אם נפסקו מאותן העורות שבין הבתים כשרין:
<b>זה שלא כנגד זה.</b> כגון שנפסק בית ראשון ובית שלישי, ואחד שלם ביניהן:
<b>אלא בעתיקתא.</b> דלא הדר חלים ומתחבר:
<b>דכי מתלי בשולחא.</b> כשחיזק ברצועה התלויה בהן ואתו תפילין אבתריה ואין ניתקין:
<b>חדתא נינהו ואידך.</b> שניתקו:
<b>עתיקתא הן.</b> ענין אחר, שילחא עור ביח, ופשט מתרגמ' וישלח, אם כשיאחוז בעור הבתים מתחבר העור, שכן דרך עור חדש להתחבר:
<b>חלים.</b> לשון חיבור, וחבירו בהעור והרוטב דהדר חלים:
<b>קשירה תמה.</b> שלא תהא שם קשירה אחרת אלא הקשירה שקושר בזרוע, ואם יקשור יותר לאו קשירה תמה היא. פירוש אחר קשירה תמה, הרצועה שתקשור בה בעינן שתהא תמה ולא מופסקת:
<b>לגוו.</b> למטה, שלא תיראה:
<b>מה עמא דבר.</b> והעם אין נוהגין לקשור כלל:
<b>גרדומי רצועה כשרין.</b> לצאת בהן ידי חובתן אע"פ שאינו כשיעור המפורש לפנים:
<b>ולאו מילתא היא.</b> אא"כ יש בהן שיעור:
<b>עד אצבע צרדה.</b> אצבע שהיא צרה לאגודל, שהיא בצדו:
<b>מחוי כפוף.</b> כמה שיכול אדם לפשוט האצבע עד אמה, זו אצבע שלישית, ובה מודדין אמה לפי שהיא גדולה מכל אצבעות:
<b>פשוט.</b> כמה שיכול אדם לפשוט מגודל עד אצבע:
<b>ופשוט שרי ליה.</b> לאחר שקושרן בראשו שדי לה ותולין על כתיפיו מאחריו:
<b>ומתלת להו.</b> היה גודלן, מה שנשאר מן הקשר כרכן, בדידן כמנהג שלנו שהיו תלויין מאחוריו. ומנהג ראיתי שתולין אותן מלפניו:
<b>ופותיה דרצועה כאורך שעורה.</b> לא תמצא בהלכה אלא בשימוש תפלין:
<b>קטרי.</b> של תפילין, דל"ת שיהא הקשר עשוי כעין דל"ית. ושי"ן נראה בקמט בית חיצונה שכפול הקמט כעין שי"ן. ויו"ד נראה בתפלה של יד כמין רצועה קטנה וראשה כפוף כמין יו"ד והאי קמט של שי"ן ראיתי עושין אותו בדפוס, אבל שמעתי מצרפתי אחד בקי בתפילין ומקובל מרבו, שאין עושין אותו על ידי דפוס אלא קומטו כמין שי"ן ביד, משום דאמרינן בגיטין דחק תוכות פסול הגט מפני שהאות עשוי מאליו, ואי חק יריכות של אות כשר. ועל ידי דפוס [חק] תוכות הוא ופסול. ועוד שמעתי ממנו למה אנו עושין שי"ן כפולה מצד אחד כב' שיני"ן לבד ב' החיצונים. משום דמספקא לן אם צריך לעשותו בכתב ליבונאה שהכתיבה נראית בלובן את שי"ן ועוד מצד אחר עושה שי"ן אחר כשי"ן שלנו:
<b>נוייהן.</b> השי"ן יהא נראה מבחוץ. פירוש אחר, נוייהן של הרצועה, שהן חלק (וה) מצד אחד, והוא צד השיער. וראייה לדבר מדאמרינן לקמן איתפיכא ליה רצועה, שנהפך צד התחתון לצד העליון וא"ל לא ס"ל ונוייהן לבר:
<b>כי שם ה' אלו תפילין של ראש.</b> שיש בו רובו של שדי:
<b>קשר תפילין.</b> שהוא אחוריו:
<b>צריך שיהא למעלה.</b> כשיקשרנו הקשר לאחר הראש צריך שיגביהנו כמה שיכול בצואר, ולא למטה בצואר:
<b>בפנים.</b> מצד פנים.
<b>ולא מצידי הראש.</b> פירוש אחר, שיהא הקשר בפנים למטה, והדלי"ת מבחוץ למעלה: ורבינו גרשום פירש בפנים. כלפי פנים צריך שיחזיר הקשר כלפי פנים, ולא מול פנים ממש, אלא מעט מצידי הראש:
<b>משעת קשירה עד שעת הנחה.</b> עד שיניחם ויקשרם כראוי יכול לברך, דעובר לעשייתן הוי. ורבינו שלמה גריס, משעת הנחה עד שעת קשירה, בחוזק שלא יזוזו ממקומן:
<b>כל זמן דממשמשי מברכי.</b> משום דמצוה למשמש בהן קל וחומר מציץ ומה ציץ שאין בו אלא אזכרה אחת אמרה תורה והיה על מצחו תמיד שלא יסיח דעתו ממנו תפלין שיש בם כמה האזכרות על אחת כמה וכמה שצריך למשמש בהן:
<b>שח בין תפילה לתפילה עבירה היא.</b> אם אינו חוזר ומברך על תפלה של ראש:
<b>עבורי דרעא אטוטפתא אסור.</b> להעביר תפלה של זרוע שמוצא למעלה במקום שמוציעין ומניח של ראש אסיר משום דאין מעבירין על המצוות:
<b>כיד שבין עיניך יהיו שנים.</b> ואם חלץ של יד תחילה אז מניח של ראש תחילה אין כאן שנים:
<b>תפילה של יד אינה מעכבת תפילה של ראש.</b> אם יש לו האחת ואין לו תפלה האחרת מניח מה שיש לו. ואע"ג דשל יד קודם ואמרינן כל זמן שבין עיניך יהיו שנים אם אין לו אלא של ראש מניח של ראש ואימתי אנו אומרים כל זמן שבין עיניך יהיו שנים כשיש לו שתיהן:
<b>היה רוצה לצאת לדרך.</b> והשכים קודם זמנן. ולקמן מפרש שנת הנחתן:
<b>מניחן.</b> בלא ברכה:
<b>ממשמש בהן ומברך.</b> להניח תפילין.
<b>לא נאמר חוקה זו.</b> ושמרת את החוקה הזאת אלא על (ידי) שמירת הפסח משנה לשנה, שהן עצמן אות. התפילין הן אות שאנו עמו ועבדיו מקיימי חוקיו. אבל שבתות וי"ט הן גופן אות, שהרי אנו נחים ושומרים ביום שנח הקב"ה וימים טובים שנתן לנו הקב"ה ואין אנו עושים בהם מלאכה:
<b>ושקעה עליו חמה.</b> הוא עבר שבת.
<b>עובר בעשה.</b> שנאמר ושמרת את החוקה הזאת, וס"ל השמר דעשה וכל עובר בלאו. כר' אליעזר דאמר ר' אילא כ"מ שנאמר השמר פן ואל אינו אלא לא תעשה, ואפילו השמר דעשה לקיים מצות תפילין לאו היא:
<b>אם לשומרן.</b> היה מותר אפילו לאחר שקיעת החמה:
<b>קסבר הלכה ... יעקב.</b> ו'אמר הלכה עד שתכלה רגל מן השוק, אי נמי כרבנן דאמרי עד זמן שינה, ואין מורין כן. פירוש אחר, דלילה זמן תפילין הוא וזה עיקר: משויראה את חבירו ברחוק ד"א ווכירה ומפרש בירושלמי חבירו שרואהו לפרקים, דאי רגיל עמו תמיד, אפילו באור היום מעט מכירו. אם אינו רגיל עמו עד יום גדול אינו מכירו:
<b>אזכרה אחת.</b> קדש (לה' [ידו יסוד] וגו') מדקאמר וימיני טפחה שמים ש"מ ידי זה שמאל:
<b>ידכה יד כהה.</b> לשון נקיבה דאין בה כוח. פירוש אחר יד כהה, עמי, חלשה בכוח:
<b>איטר.</b> שמשמש בשמאל כשאר ב"א בימין וימינו היא כשמאל כל אדם:
<b>בשולט בשתי ידיו.</b> שיש לו כוח בשתיהן:
<b>קיבורת.</b> זהו גובה של יד, ולשון קיבורת עשוי כפקעת, ולשון יוון קורין לפקעת קיבורא. ובלעז יומרו:
<b>מה של ראש.</b> לקמן מפרש:
<b>לך לאות ולא לאחרים.</b> לאדם, שיראה אותן אדם. וביד הרי הוא רואהו כל אדם:
<b>שתהא (שומא) [שימה] כנגד הלב.</b> ובאיהו מקומו, זהו קיבורת. אם זרועה פשוטה למטה או כשהובק ידיו תבוא כנגד הלב:
<b>ציריא.</b> [בית] יד של חלוקו קרוע במקום התפילין:
<b>במקום לך לאות.</b> על המקום הקפידה תורה, במקום שבני אדם רואים, אותו מקום, והוא קיבורת למעלה. אבל לעולם אם קרוע לך לאות הוי:
<b>במקום שעושה קרחה.</b> במקום שיער:
<b>ותפיליו רוצצות.</b> מחמת כובד המשאוי:
<b>אפילו מטפחת אסור.</b> אם נראה כמחמיין למשאוי, אבל מתכוין להנאה, (לחאום) [לחום] או להתנאות שרי:
<b>לבית הכסא קבוע.</b> במקום שנפנה כבר אדם:
<b>משתלי ושדי להו.</b> כיון שאינו אוחזן בידו אלא אוחזן בבגדו ובידו, ור"ע פירש דברי ב"ה:
<b>ביום.</b> ורוצה ליפנות:
<b>גוללן כמין ספר.</b> לפי שעדיין רוצה ללובשן:
<b>דברים שהתירו בבית הכסא קבוע.</b> לאוחזן בבגדו ובידו ונכנס:
<b>אסרו בבית הכסא ארעי.</b> כשנכנס להשחין, משום ניצוצות שניתזין ברגליו ורוצה לקנחן כדי שלא יראה ככרות שפכה ויתבזו התפילין:
<b>חולה מעים פטור.</b> לפי שרוצה ליפנות תמיד:
<b>גלימא אקמטרא.</b> פירס טליתו על הכלי ששמו קמטרא:
<b>לא יאחוז אדם תפילין בידו ויתפלל.</b> מתוך דטריד בהו שמא יפלו מידו:
<b>ולא ישתין בהן מים.</b> ועודן בידו, מפני ניצוצות:
<b>ולא יישן בהן.</b> שמא יפלו מידו וירדסם:
<b>ולא יישן בהם.</b> שמא יפיח:
<b>הנכנס לסעודת קבע.</b> ושמא [ינהג] בהן בזיון וקלות ראש:
<b>עד זמן הברכה.</b> ברכת המזון, ואחר כך לובשן:
<b>יום טבילה הוה.</b> שטבלע אשתו. ואע"פ שעסקו בתשמיש:
<b>ולאגמורן הלכה.</b> דמותר:
<b>יתלו חיין.</b> חייו תלויין בספק אם יחיה אם לאו:
<b>בכסתים תלה.</b> התפילין היו בתוך הכיס:
<b>מעיד עדות שקר בעצמו.</b> שהקב"ה צוה להניח תפילין והוא אינו מניחן:
<b>עובר בח' עשה.</b> והיה לאות על ידך ולטוטפות בין עיניך, הא תרי. בכל ארבע פרשיות כתיב כי האי וקשרתם לאות על ידך ולזכרון בין עיניך. האי תרי בכל ארבע פרשיות כתיבי:
<b>בציצית ה' עשה.</b> ועשו להם ציצית, ונתנו על ציצית הכנף, והיה לכם לציצית, וראיתם אותו, גדילים תעשו לך:
<b>ה' עליהם יחיו.</b> אותן שנושאים שם ה' עליהם יחיו:
<h2>הלכות ציצית</h2>
<b>הכל חייבין בציצית כהנים ולווים וישראלים.</b> פשיטא אי הני לא מיחייבי מאן מיחייב, סד"א הואיל וכתיב לא תלבש שעטנז גדילים תעשה לך מאן דלא אישתרי כלאים לגביה בלבישה הוא דחייב בציצית והני כהנים הואיל ואישתרי כלאים לגבייהו לא ליחייבו קמ"ל נהי דאישתרו לגבייהו בעידן עבודה בלא עידן עבודה לא אשתרו לגבייהו:
<b>אשר תכסה בה הרי כסות סומא אמור לחייבו.</b> שישנה בראיה אצל אחרים. אע"פ שהוא אינו רואהו, קריין ביה וראיתם אותו:
<b>אשר תכסה בה.</b> עביד לכדתניא וראיתם אותו לרבות כסות סומא. ולא בא למעט כסות לילה. לפיכך נשים חייבות בציצית:
<b>מעכבות זו את זו.</b> אם נפסקה אחת מציציותיו אינו לובש הטלית, ואסור משום כלאים אם יש בו תכלת ולבן:
<b>התכלת אינו מעכב הלבן.</b> מצות ציצית דאורייתא ב' חוטי לבן היינו מין כנף דרוב טליתות של פשתים ולבנות הן. וב' חוטי תכלת:
<b>עונשה של לבן מעונשה של תכלת.</b> לפי שהלבן מצוי:
<b>טלית כפולה חייבת בציצית.</b> והא דאמרינן בסוף הקומץ האי מאן דחייטה לגלימיה לא עבד כלום דאי איתא לא ליבעי ליה ליפסקיה כגון שלא תפרה במלאכת אומן אלא בשלל בעלמא. אי נמי הכא כגון שכפל כל הטלית להתחמם, דניחא ליה בכפולה, אבל התם ימר שדי הוא בטלית מעט ולא ניחא ליה:
<b>שהקטן יכול להתכסות בו ראשו ורובו.</b> טלית איקרי:
<b>והגדול.</b> אביו רגיל לצאת בו ארעי:
<b>חיינו כנף דכתיב באורייתא.</b> בתמיה:
<b>חובת גברא הוא.</b> ומן [בגד] ראשון תיפטר:
<b>חובת טלית היא.</b> ואע"ג דלא מיכסית ביה כולן חייבין בציצית:
<b>כלי קופסא.</b> טליתות שמונחין בקופסא, ארגז. ואע"פ שאינו לובשן:
<b>בזקן שעשאה לכבודו.</b> לתכריכיו:
<b>דההיא שעתא.</b> בשעת קבורה:
<b>רמו ליה.</b> תולין הציצית בטליתו:
<b>משום שנאמר לועג לרש חרף עושהו.</b> שלא יאמרו משונין טליתות שלנו משאר טליתות ויהיה חלישות הדעת למת שמחשבין אותו פטור מן המצוות. ולא שיחחייב בציצית, דכתיב במתים חפשי כיון שמת אדם נעשה חפשי מן המצוה:
<b>דרמי.</b> ציצית לטלית, ובירך לעשות, כמו שמברך בסוכה:
<b>ציצית אינה צריכה ברכה.</b> לעשות ציצית:
<b>חובת גברא הוא.</b> ומצוה אינה כלום עד שילבשנה. ותפילין נמי אין עשייתן גמר מצוה עד שיניחם:
<b>ומ"ד ציצית צריכה ברכה וסבר חובת טלית הוא.</b> אע"פ שאינו לובשה. ואפילו למ"ד חובת גברא, נהי דחייביה רחמנא לגברא, כד מכסי טלית בת חיובא, הראויה לציצית, חייביה רחמנא לגברא למרמי בה ציצית: לאהדורי אטלית בת חיובא ולאיכסויי בה לא מיחייב. מ"מ צריך אדם לחייב עצמו במצוות, ולא יעשה תחבולות לפטור עצמו, כדאמר ליה מלאכא לרב קטינא טצדקי למיפטר נפשיה, תחבולה לפטור עצמו:
<b>וכנפיה של עור חייבת.</b> אע"ג דכתיב על כנפי בגדיהם, לא שהכנף צריך [להיות] של בגד, אלא על כנפי של טלית שהוא מבגד קאמר:
<b>טלית שנקרעה חוץ לשלש.</b> למעלה מג' אצבעות משפת הכנף:
<b>יתפור.</b> ולא חיישינן דילמא פייש מידי מחוטי התפירה ויוסיף עליו ג' חוטים לשם ציצית, ואיכא על אותו חוט שנשתייר תעשה ולא מן העשוי:
<b>תוך שלש.</b> אצבעות, הראוי להניח ציצית:
<b>לא יתפור.</b> דחיישינן שמא יניחנו עם גם חוטים כמו שפירשנו:
<b>יתפור.</b> ס"ל דלא חיישינן:
<b>שלא יביא אמה על אמה.</b> ובה תכלת:
<b>ותולה בה.</b> מטלית אחרת. משום דעל כנפי [כסותך] בעינן, וכנף זה לא היה מבגד זה בשעת עשייה, ויש בה משום תעשה ולא מן העשוי:
<b>ושוין שמביא תכלת ממקום אחר.</b> מטלית אחרת:
<b>ותולה בה.</b> דהא ליכא מן העשוי, שצריך לחזור ולקשור, ולא חיישינן לבזיון של טלית ראשון. ודלא כרב דאמר אין מתירין מבגד לבגד. ובלבד שלא תהא מופסקת למעלה, שיהו כל חוטים שלימים. שאם לא כן לא נטוה לשם ציצית:
<b>אין מתירין.</b> ציצית:
<b>מבגד לבגד.</b> דנראה כמבזה טלית ראשונה:
<b>ואין מדליקין מנר.</b> חנוכה:
<b>לנר.</b> חנוכה. וטעמא דרב מפורש בכמה מדליקין משום בזויי מצוה וי"א משום אכחושי מצוה:
<b>אין הלכה כר"ש בגרירה.</b> דס"ל כרבי יהודה דאמר דבר שאינו מתכוין אסור:
<b>שיח.</b> אצבעות באצבע קטנה:
<b>וחמש באצבע וארבע בגודל.</b> ד' בתוך ג' ארבעה חוטין בתוך שלש: אצבעות סמוך לכנף:
<b>ומשולשת.</b> הענף תלוי חוץ מן הכנף ארבע אצבעות בלא גדיל: פירוש אחר ומשולשת בין הענף והגדיל ארבע אצבעות, ד' חוטים בתוך ג' אצבעות, דבכך חשוב בגד דאמרינן שלש אצבעות על שלש אצבעות לטמא את אלמא דסגי בגד כי האי שיעורא:
<b>אין ציצית אלא יוצא.</b> אלא יוצא מן הבגד:
<b>ואין ציצית אלא יוצא כל שהו.</b> הואיל ולא נתנה בו תורה שיעור:
<b>אין לו שיעור למעלה.</b> אם רוצה לעשות חוטים ארוכים יעשה:
<b>אבל יש לו שיעור למטה.</b> שלא יפחות משלש אצבעות:
<b>עביד ד' חוטין ועייף להו.</b> כופל הארבעה חוטים לשמונה קודם שיתלם בטלית:
<b>ומעייל להו לגלימא.</b> מכניס הכפל בנקב הטלית:
<b>ואביק להו מיבק.</b> עונבן וחוזר ומכניס שני הראשים בתוך הכפל, ותלויין בעניבה בטלית. אביק לשון נקב, שמכניסין בנקב של כפל, כדאמרינן אבקתא גבי חור של היכר ציר:
<b>בעינן שמונה בנקב.</b> בטלית. דהכי דריש גדיל שנים חוטים שהן גדולים, והן ארבעה חוטים, ואחר כך כופלן לשמונה. וכתיב עוד גדילים, לרבות עוד ארבעה חוטים שהן שני גדילים דהוו תמניא חוטין והן שיתסר לאחר שהכניסן בטלית כופלן והן שיתסר:
<b>עביד כדידן.</b> מכניס ארבעה חוטין בחור ואחר כך כופלן:
<b>חוט של כרך.</b> שכורך בו לעשות הגדיל:
<b>נפסק החוט מעיקרו.</b> בחיבור הטלית. אבל אם נפסק בסוף הגדיל כשרה:
<b>כדי לעונבן.</b> לכרוך בו כל החוטין יחד ולעונבן:
<b>תלאן.</b> החוטין:
<b>ואחר כך פסק ראשי חוטין שלהן פסולין.</b> דקרינא ביה תעשה ולא מן העשוי:
<b>ענף.</b> פרוד לאחר הגדיל:
<b>וצריך לפרודיה כצוציתא דארמאי.</b> כשער הגוים שמתגאים בשערותיהם וסורקים אותו תמיד:
<b>עשאה מן הקוצים.</b> שנשאר בבגד כעין קרנין בשעת אריגה, לא היתה נאה האריגה ונשאר מן החוטין בולטין כקוצים:
<b>מן הנימין.</b> שנשארו בתוך הבגד:
<b>ומן הגרדין.</b> מה שמשייר הגרדי בכנף הבגד:
<b>פסולה.</b> משום תעשה ולא מן העשוי:
<b>מן הסיסין.</b> פקיעות, ואינו טווי לשמה:
<b>שתהא נוטפת על הקרן.</b> שתהא תולה ומכה על שפת חודו של קרן, שיגביהנה למעלה מן השפה, כדי שתהא תולה ונוגעת התלויה בקרן:
<b>מלא קשר גודל.</b> עד פרק ראשון, בשעת עשייה ירחיק מלא קשר גודל. ואם נקרע ונסתר לית לן בה:
<b>אפילו לא כרך אלא חוליא אחת.</b> ושיעור חוליא כדי שיכרוך וישנה וישליש:
<b>לא יפחות משבע.</b> חוליות:
<b>ולא יוסיף על שלש עשרה.</b> כנגד ששה רקיעים וששה אוירים שביניהם. ועל שם שהתכלת דומה לים וים דומה לרקיע מדמה סידורה לסדר הרקיע:
<b>מתחיל בלבן.</b> מניח שני חוטין ארוכים, אחד מלבן ואחד מתכלת, ומתחיל בלבן לכרוך, ובאמצע כורך של תכלת, וחוזר ומסיים בלבן משוט מעלין בקודש ואין מורידין הואיל דאקדמיה ללבן. סבבית הכנף מין כנף והדר פתיל תכלת, חשוב הוא הלבן, ואי מסיים בתכלת הוי מורידין. והאידנא הוא דעבדינן ה' קשרים וח' חוטין, הרי י"ג. וציצית גימטריא שלו ת"ר, הרי תרי"ג כנגד תרי"ג מצוות, וכתיב ביה וזכרתם את כל מצות ה'. עביד שני קשרים סמוך לכנף ושלשה קשרים סמוך לגדיל משום מעלין בקודש, כך פירש רש"י: ואני ראיתי ה"ר שניאור צרפתי שהיה עושה ג' חוליות בין קשר לקשר, ונותן חוט של כרך בין חוליא לחוליא וקושר, ובקשר אחרון ארבע חוליות, שהן בין הכל י"ג חוליות. וקושר בסוף שני קשרים כדי שלא יסתר, והקשרים ניכרין:
<b>וגדיל מיגדיל.</b> כולו גדיל ואין שם פתיל שיהא פרוד:
<b>או גדיל או פתיל בעינן.</b> גדיל שני חוטין גז ולים ארבעה חוטין, עשה גדיל ופותלהו מתוכו. יוצא הענף ממנו, ובעינן גדיל ופתיל. פירוש אחר פותלהו מתוכו, אותו החוט שכורך בו ממנין שני חוטין:
<b>וסמנין.</b> אלים בלעז, שאינו קולט הצבע אא"כ שורין אותו באלו'ם:
<b>ביעתא.</b> שפופרת של ביצה:
<b>ושקלינן.</b> מן הצביעה ונותנין בקליפה:
<b>אודרא.</b> צמרי, ונראה אם הצבע טוב:
<b>וקלינן ההיא אודרא.</b> שלא יעשו ממנה ציצית. והצביעה שנשארה בקליפה שופכין לאיבוד:
<b>ש"מ.</b> מדשפכינן הנשאר בקליפה, ולא שדינן לה ביורה:
<b>טעמה פסלה.</b> אם צבע הנסיון החזירה ביורה פסל כל היורה. ומדקלינן לאודרא שלא יעשו ממנו ציצית, ש"מ טעימה פסולה. אותו צבע שצובעין לשם נסיון פסול לציצית. ועוד מדקלינן לאודרא, ש"מ בעינן צביעה לשם ציצית:
<b>אין בדיקה.</b> ס"ד אין אדם יכול לבדוק אם תכלת הוא אם קלא אילן:
<b>ואינה ניקחת אלא מן המומחה.</b> הואיל ואין לה בדיקה:
<b>מתביא גילר.</b> אלו"ם בלעז ומיא דשבלוליתא. מי תלתן:
<b>ותרו להו.</b> שורין אותו בתוכה:
<b>אי איפרוד חזותיה.</b> נשתנה מראיתו:
<b>חמירא ארכסא.</b> שאור שעורים קשה. ואפו לה בתוכו:
<b>נשתנה למעליותא.</b> מראהו טוב, כשרה:
<b>שנוי שקר.</b> המשנה דבריו לרעה הכל יודעים שרע הוא:
<b>אין לה בדיקה משום טעימה.</b> דאין אדם יכול לבדוק הצמר אם לשם ציצית נצבע או לטעימה לשם נסיון:
<b>מר.</b> שם חכם:
<b>ממשכו.</b> שם מקום:
<b>אייתי תכלתא בשני רב אחאי בדקוה בדרב יצחק.</b> במתביא גילא ומיא דשבלוליתא:
<b>ואשתני לגריעותא בדקוה כדרב אויה.</b> בחמירא ארסכא ואישתני למעליותא:
<b>לאו תכלת היא.</b> דהא נשתנה תחילה:
<b>ולאו קלא אילן הוא.</b> דאשתני למעליותא. אלא שמועתא אהדדי איתמור בדקוה כדרב יצחק ולא איפרוד חזותיה כלל כשרה:
<b>איפרוד.</b> אישתני. בדקיה ליה כדרב אחאי אשתני לגריעותא פסולה למעליותא כשרה:
<b>כחומרי מתניתא.</b> שלא יקנה אלא מן המומחה משום טעימה:
<b>דומה לכסא הכבוד.</b> כדי שיזכרנו לטובה:
<b>מן הגוי.</b> אם הוא תגר, דלא מרע נפשיה וזבין ליה מיניה דישראל כשרה:
<b>מן ההדיוט.</b> פסולה, שמא הוא צבעה:
<b>משום זונה.</b> ישראלית וסברה ישראל הוא, ותיבעל לו. פירוש אחר זונה גויה ותאמר טלית זו נתונה לי באתנני: שמא יתלה עמו בדרך ויהרגנו:
<b>סדין.</b> של פשתן:
<b>בציצית.</b> שיש בו תכלת:
<b>ב"ש פטרי.</b> דלא דרשי סמוכין לא תלבש שעטנז גדילים תעשה לך:
<b>וב"ה מחייבי.</b> דדרשי סמוכין:
<b>אינו אלא מן המתמיהין.</b> ויאמרו מותר ללבוש כלאים, דלא ידעי למידרש סמוכין.
<b>ופליג ר' אליעזר אדבית הלל.</b> פירוש אחר אדבית שמאי פליג דאסרי, דאי רמי ציצית כלאים אינו אלא מן המתמיהין. תמיהא הוא דאיכא, הא איסורא ליכאי:
<b>גזירה שמא יקרע לסדינו.</b> קודם לכן בתוך ג' אצבעות לשפת הכנף במקום ציצית ויתפרנו בחוטי פשתן ויניח סוף החוטין תלויים שם, ואחר כך יתן שני חוטי פשתן ויניח סוף החוטין תכלת ויצרף אותן שנים של לבן עמהן, והתורה אמרה תעשה ולא מן העשוי, ונמצאת הציצית פסולה, ועובר על לא תלבש שעטנז:
<b>שרא ר' זירא לסדינו.</b> התיר ציציותיו לסדינו שהיה של פשתן ונטלו שמא יקרע:
<b>משום כסות לילה.</b> שמא ילבשנו בלילה. נמצא לובש כלאים שלא במקום מצוה, ולילה לאו זמן ציצית הוא, דכתיב וראיתם אותו פרט לכסות לילה. ור"ת פירש כסות לילה, כסות המיוחד ללילה, אבל כסות המיוחד ליום אפילו לובשה בלילה אינו כלום וחייב:
<b>של פשתן מהו שיפטור.</b> בגד צמר חוטי פשתן בטלית של עמר: צמר בפשתים הוא דפטר: צמר לבן שאינו צבוע תכלת בטלית של פשתן הוא דפטר:
<b>דכיון דצמר צבוע תכלת פטרה צמר לבן נמי פטר.</b> אבל חוטי פשתן לבגד צמר לא:
<b>או דילמא לא תלבש שעטנז צמר ופשתים.</b> ואפילו הכי גדילים תעשה לך, לא שנא חוטי צמר לבן שאינו צבוע תכלת לטלית פשתן, ולא שנא חוטי פשתן לטלית צמר, חוטי צמר בבגד פשתן וחוטי פשתן פוטרין בבגד צמר, ופוטרים חוטי צמר וחוטי פשתים אפילו בשיראין. משמע דשיראין חייבין בציצית מדאורייתא. ופליגא דרב נחמן דאמר שיראין פטורין מציצית: ומיהא נמי שמעינן דחוטי פשתן פוטרין בטלית של צמר. דא"ר אליעזר וכו':
<b>ופרקינן אסור משום קלא אילן.</b> לפיכך אסור סדין בציצית דאתו להתיר צמר צבוע בקלא אילן דדומה לתכלת:
<b>ולא יהא אלא לבן.</b> בעלמא, דאילו לא היה צבוע כלל, הלא חוטי לבן פוטרין בפשתן במצות לבן:
<b>הני מילי היכא דליכא לבן מיניה.</b> בחוטי פשתים:
<b>אבל היכא דאיכא לבן מיניה.</b> דהיינו חוטי פשתים לא, כלומר לא פטרינן ליה בחוטי צמר אלא בחוטי פשתן דהוי מיניה דפטרינן ליה כריש לקיש:
<b>וכיון דאיכא.</b> חוטי פשתן לבגד פשתן דמקיים עשה בגויה:
<b>לא דחינן לא תעשה.</b> דליעביד צמר לבן לפשתים:
<b>צמר ופשתן.</b> חוטי צמר וחוטי פשתן פוטרים בין אם הטלית מצמר ופשתן בין אם הטלית ממין אחר, כגון שיראין וכלך וסיריקון:
<b>שאר מינין.</b> חוטי שאר מינין, כגון חוטי שיראין, אם היה הטלית ממינן פוטרין, ואם היה הטלית שלא ממין החוטין אינן פוטרין:
<b>דכי אמרינן סד"א כדרבא.</b> דמשמע דלית הלכתא כוותיה:
<b>לאו אחוטי צמר ופשתים דפוטרין במינן קיימינן.</b> דבהא ודאי הילכתא כוותיה וחוטי פשתים פטרי לטלית פשתים:
<b>אלא.</b> אמאן קאי סד"א:
<b>אפוטרין דשלא במינן קיימינן מינה.</b> דשאר מינין כגון כלך וסיריקון חייב בציצית מדאורייתא, (אלא בגדי צמר ופשתים חייבים בציצית מדרבנן). ואין עושין חוטי ציצית אלא מצמר ופשתים ואפילו בכלך וסיריקון:
<b>הואיל ונאמרו בגדים בתורה סתם.</b> בין גבי טומאת שרץ וגבי טומאת ש"ז ובנגעים ובציצית:
<b>ופרט לך הכתוב באחד מהן.</b> צמר ופשתים, כגון גבי נגעים דכתיב והבגד כי יהיה בו נגע בבגד צמר או בבגד פשתים:
<b>וכולן צמר ופשתים פוטרים בהן.</b> בשאר בגדים: וחוטי שאר מינין פוטרין בגד שהוא מינו:
<b>שלא במינן אין פוטרין.</b> אלא בגדים שהן ממינן:
<b>סדינא בקייטא.</b> סדין בקייץ, ופטור מציצית משום כסות לילה:
<b>סרבלא.</b> בגד עב:
<b>בסיתוא.</b> והוא עגול ואין לו ארבע כנפות:
<b>עשיתו אעשה.</b> למי שעובר בעשה:
<b>בזמן דאיכא ריתחא.</b> בעולם ענשינן:
<b>סדין בציצית.</b> בחוטי תכלת:
<b>וגזרי רבנן משום כסות לילה.</b> ולובש כלאים שלא במקום מצוה, אי נמי שמא יקרע סדינו בתוך שלש ויחפרנו, והחוט שישתייר יצרף עם שאר החוטין, והוי תעשה ולא מן העשוי:
<b>דהא מקיים עשה.</b> דמצות ציצית ולא דחי לא תעשה דלא תלבש שעטנז:
<b>היודע לנענע.</b> מוליך ומביא מעלה ומוריד:
<b>היודע להתעטף.</b> שמניחו טפח כנגד פניו:
<b>יודע לשמור תפילין.</b> שלא יישן בהן ולא יפיח בהן:
<b>יודע לשמור ידיו.</b> שהן עסקניות, ויזהר שלא יגע בדבר מאוס, כל שכן שיודע לשמור גופו:
<b>ראיות.</b> מצוה זו:
<b>מביאה לידי זכירת.</b> המצוה. והזכירה מביאה לידי עשייה: מכל לשונות הגוים בכנף איש יהודי:
<b>ושמן על ראשך אל יחסר אלו תפלין.</b> כתיב הכא שמן וכתיב התם טוב שם משמן טוב, ויליף שם שם מוראו כל עמי הארץ כי שם ה' נקרא עליך, ואמרינן אלו תפלין שבראש:
<b>שבע ביום הללתיך.</b> כנגד ארבע ציציות ושתי תפילין ומזוזה:
<b>והחוט המשולש.</b> תפילין וציצית ומזוזה:
<b>סביב ליראיו.</b> על שם שהציצית מסבבו מארבע כנפים, והתפילין בראשו ובזרועו ומזוזה בפתחו, יחלצם מכל צרה:
ורבינו ישעיה גריס, וזה כנגד זה לא אמרן אלא בחדתא אבל בעתיקא לית לן בה. ופירש מה שאנו פוסלין דוקא בחדתאי שלא נתיישבו עדיין הבתים יפה ומתקלקלים ונופלים התפילין מן הבתים. אבל בעתיקתא שכבר נתיישבו הבתים יפה ונתחזקו אע"פ שנקרעו הבתים מבפנים זה כנגד זה כשרים, שהן מהודקים ואינן נופלים, כל היכא דכי מיתלי ליה בשליחא הדר חלים, שחוזר העור למקומו: [זה שייך קודם ד"ה קשירה תמה] ורבינו ישעיה פירש, עד אצבע צרדה, פירוש רצועה של יד צריך שיגיע עד אצבע צרדה היא האמה השלישית לגודל. רב מחוי כפוף, שיכוף אצבע צרדה על פיסת ידו והגיעה הרצועה עד ראש האצבע. רב אשי מחוי פשוט, שיפשוט אצבעו והגיעה הרצועה עד ראשו. קשר לה ופשוט שדי לה, היה קושר הרצועה על זרועו והמותר היה משלשל על זרועו. ומתלה לה, היה קושר על הזרוע והמותר היה מסבב על זרועו. עביד בדידן, כמו שאנו עושין שכורכין רצועת תפלה של יד על אצבעו זהו שיעור אורך רצועה של יד. ושיעור אורך רצועה של ראש אין כתוב בתלמוד. ובשימוש תפילין כתוב, רצועה דרישא לימטי מימינא עד כריסא ומשמאלא עד חדיא. כל זה כתב רבינו ישעיה: [זה כתוב קודם ד"ה ופותיה דרצועה.]
<h2>הלכות טומאה</h2>
הוצרך הגאון הפוסק לפרש הלכות טומאה מפני הכהנים שהם מוזהרים מליטמא למתים בזמן הזה. ואע"ג דארץ העמים טמיאה, קיימא לן כר' שמעון במסכת אהלות דאמר אין קברי מתים גוים מטמאין באהל שנאמר ואתנה צאני צאן מרעיתי אדם אתם, אתם קרויין אדם ואין הגוים קרויין אדם, וגבי אהל כתיב אדם כי ימות באהל. ומעשה אליהו יובר בר אבוה בפרק המקבל שמעינן לה דהלכה כר"ש, דאשכחיה רבה בר אבוה לאליהו דהוה קאי בבית הקברות דגוים א"ל ולאו כהן ניהו מר ואיך אתה עומד בבית הקברות א"ל ולאו תנן בסדר טהרות ר"ש אומר אין קברי גוים וכו' א"ל בדי סדרי לא מצינא בשיתא מצינא. ס"ל דאליהו הוא פנחס, להכי קאמר ולאו כהן ניהו מר:
<b>בני אהרן לא יטמאו אבל בנות אהרן יטמאו יכול אפילו חללים מוזהרים מליטמא ת"ל הכהנים, ולא חללים.</b> קרא יתירא מדכתיב בני אהרן:
<b>אמור אל הכהנים ואמרת אליהם להזהיר גדולים על הקטנים.</b> בפרק חרש ביבמות איכא דמוקי לה דלא ליטמיהו בידים, אבל קטן אוכל נבילות אין בי"ד מצווין להפרישו, ואיכא דס"ל קטן אוכל נבילות ב"ד מצווין עליו להפרישו ואיהו מוקי לה דלא לישבוקינהו דלטמיינהו:
<b>מנין לרבות את הדם.</b> ברביעית לוג דם שלא יטמא:
<b>ת"ל נפש.</b> זהו רביעית דם שנפשו של אדם מתקיימת בו:
<b>הטומאות הפורשות מן המת.</b> כגון שדרה וגולגולת ומלא תרווד רקב שמטמא באהל ועצם כשעורה שמטמא במגע ובמשא:
<b>בעמיו בזמן שעמיו שם.</b> שיש לו קוברין:
<b>ולא ארוסה.</b> שאינו מיטמא לאשתו ארוסה:
<b>אליו ולא הגרושה.</b> ממנו שאינו מיטמא לה:
<b>לא אונן.</b> ליאסר בקדשים. ולא מיטמא לה:
<b>וכן היא.</b> שמת ארוסה:
<b>לא אוננת.</b> ליאסר בקדשים:
<b>ולא מיטמאה לו.</b> אין חובה ליטמא לו, אבל רשות איכא דבני אהרן ולא בנות אהרן:
<b>מתה אינו יורשה.</b> דשארו כתיב בפרשה, לשארו הקרוב אליו ממשפחתו וירש אותה מכאן שהאיש יורש את אשתו. ודוקא שעמדה עמו בקירוב בשר, אי נמי ראויה לו לעמוד עמו כגון נכנסה לחופה ולא נבעלה יורשה, למעוטי ארוסה:
<b>גובה כתובתה.</b> מנה ומאתים:
<b>לאשתו פסולה.</b> לו, כגון כהן הדיוט שנשא גרושה וחלוצה:
<b>ואפילו אמו שנתחללה.</b> כגון שבא עליה אחד מן הפסולים אחר לידת זה הבן ונתחללה בהאי ביאה בין לכהונה בין לתרומה:
<b>יכול.</b> יטמא לנפלים:
<b>חוץ מן הבן שיש לו מן השפחה ומן הנכרית.</b> והולד אזיל בתר דידה ולאו בנו הוא, כדאיתא בקידושין:
<b>ליורשו.</b> אם היה לו בן ממזר, יירש אותו כבן כשר ומיטמא לו:
<b>פרט לאנוסה ומפותה.</b> שאינו מיטמא להן, דלאו בחולה היא:
<b>אף מוכת עץ.</b> שהכהו עץ באותו מקום:
<b>אשר לא היתה לאיש.</b> וזו לא היתה הוייתה ובעילתה ע"י איש:
<b>שאינה ראויה לכ"ג.</b> ומוכת עץ אינה ראויה לכהן גדול דלאו בתולה היא, ואע"ג דגבי אחותו בתולה חשיבא ומיטמא לה דכתיב אשר לא היתה לאיש שהיתה הוייתה ע"י איש, אבל גבי כ"ג לא כתיב ביה הווייה אלא בתולה, ובתולה שלימה משמע פרט לאנוסה ומוכת עץ שאינה בתולה:
<b>אשר לא היתה פרט לארוסה שהיתה.</b> שנתקדשה ואינו מיטמא:
<b>לה יטמא מצוה.</b> ליטמא לה:
<b>על הודאי הוא מיטמא ואינו מיטמא על הספק.</b> כגון נשא כהן אשה תוך שלשה חדשים לאלמנותה וילדה בן ואין ידוע אם בן תשעה לראשון אם בן שבעה לאחרון, ומת אותו הבן הספק, אינו מיטמא לו:
<b>על עצם כשעורה מאביו.</b> כגון שמת אביו, ומצא עצם כשעורה מאביו, מיטמא לקוברו:
<b>שפירשו אבותיו מדרכי ציבור.</b> שעשה רשע לפני הקב"ה:
<b>תותי טללא.</b> תחת הצל:
<b>אילן המיסך על הארץ.</b> וטומאה תחת אחת הנופות:
<b>ופרעות.</b> טומאה תחת אחת מהאבנים היוצאות מהגדר:
<b>זיזין והגזירות.</b> כגון גוזטראות היוצאות מן הכותל:
<b>הגחרין והשננים.</b> כעין שן של סלע היוצאות מן ההר:
<b>בויתא.</b> חלון:
<b>ואי סבר.</b> אותן חלונות בעצים, דמוקפת זיזין מבחוץ:
<b>או אכסדרה.</b> גוזטרא, שדרך טומאה לצאת וצריך לעבור תחת האהל:
<b>זיז.</b> שהוא סובב את כל הבית, כגון שיוצא סביב מכל כותלי הבית:
<b>ואוכל בפתח שלש אצבעות.</b> פירוש אינו מסביב מן הפתח אלא שיעור שלש אצבעות יש בו זיז ועל גבי שאר הפתח אין זיז:
<b>טומאה בבית כלים שתחת הזוז טמאים.</b> אע"ג שאינו אלא שלש אצבעות. ויש גורסין "טהורים" הואיל והזיז אינו נכנס כנגד הפתח טפח:
<b>טומאה תחתיו רבי אליעזר מטמא את הבית.</b> דאהל זיז מצטרף עם אהל המהלכין בצד הזיז:
<b>ורבי יהושע מטהר.</b> שאין דרך טומאה לצרף כי האי גונא:
<b>הותזו ראשיהן.</b> של שמונה שרצים:
<b>אע"פ שמפרכסין טמאים.</b> שכמתים חשבינן להו והפירכוס אינו חיות:
<b>אינו אלא כזנב הלטאה.</b> שנחתכה ועדיין היא מפרכסת אע"פ שאין לה חיות:
<b>דמפרקת בלא רוב בשר.</b> ואפילו הכי מת מיד:
<b>זקנה שאני.</b> מפני כובד זקנה מת:
<b>מטמא באהל.</b> והוא שקרעו מגבו של איש:
<b>ואפילו מגודד.</b> נחתכו שוקיו למעלה מן הארכובה, הרי אלו יכתבו ויתנו, ואם כמת הוא חשוב אין גט לאחר מיתה:
<b>מאה אמה.</b> שהחרישה מוליכה העצמות עד מאה אמה:
<b>לירד של גוים.</b> שוק של ע"ז:
<b>מיטמא בבית הפרס.</b> שטומאתו מדרבנן:
<b>אימתי.</b> מיטמא ללמוד תורה, בזמן שאינו מוצא ללמוד תורה במקום אחר, לפי שאין אדם זוכה ללמוד אלא מן הרב שלבו חפץ:
<b>סליק הלכות טומאה.</b>