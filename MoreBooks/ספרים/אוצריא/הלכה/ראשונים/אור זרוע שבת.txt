<h1>פסקי רבינו חיים אור זרוע הלכות שבת</h1>
רבינו חיים ב"ר יצחק
<span style="color:Gray;"><small><small>© כל הזכויות שמורות למשפחת בלוי</small></small></span>
<span style="color:Gray;">הספר נתרם לעילוי נשמת הרב חיים משה יהודה בן הרב ירמיהו הכהן בלוי</span>
<h2>הלכות ערב שבת</h2>
א) כל דבר שאינו מפורסם ואוושא מילתא, מותר לתתו לאומן בעוד חמה וזרחת, על ידי קיבולת, שיקבל על עצמו בכך וכך שכר לבנות הבית או לתקן השדה חוץ לתחום היכא דלא מיקרבא מתא. או לעבד עורות, או לכבס חלוק או לתופרו כל זמן שירצה אפילו תוך התחום. רק שיעשה הגוי בביתו. ואם יעשהו ויגמור תיקונו בשבת, צריך להמתין במוצאי שבת בכדי שיעשו. ואם תיקנם קודם השבת והביאם בשבת אע"פ שיתכן שהביאם דרך רשות הרבים מותר ללבוש. אבל כל דבר שהוא מפורסם, כגון נתינת חיטים לתוך הריחיים או בנין הבית ותיקון השדה, תוך התחום אסור אפילו ע"י קיבולת. וכן כיבוס בגדים ותיקונם בבית ישראל, וכן ישראל וגוי שקנו מטבע מן המלך, צריכים להתנות מעיקרא. וכפי זה לית לן שביתת כלים כלל אפילו מדרבנן. ורשב"ם וצ"ל פירש ספ"ק דע"ז דשביתת כלים דאורייתא [אור זרוע הלכות, ערב שבת סי' ב'].
ב) שורה אדם קילור מע"ש ונותנו על גבי עיניו בשבת ואינו חושש. ובלבד דלא ליהוי עמיץ ופתח: יין בתוך העין אסור, פירוש דעמיץ ופתח. על גבי העין מותר: [או"ז סי' ב' אות ב'].
ג) רוק תפל אפילו על גבי העין אסור. ופי' [במס' נדה] איזהו רוק תפל: [סי' ב' אות ב'] לוחשין לעין ולמעים ולנחשים ועקרבים. ומעבירים כלים על גב העין בשבת:
ד) אפילו מצודות דעבדי מעשה פורסין בערב שבת בעוד חמה זורחת, ובלבד שלא יהא דבר מפורסם. ואם נצודו אסור ליטלם בשבת: [או"ז סי' ב' אות ג'].
ה) לא ישכיר אדם חפצו לגוי ולא ילונו ולא יתן לו במתנה אלא כדי שיצא מפתח ביתו מבעוד יום [סי' ב' אות ד']:
ו) לא ישכיר ולא ישאיל אדם כליו לגוי ערב שבת כשאין שהות לגמור המלאכה קודם השבת וברביעי ובחמישי אפילו אין שהות לגומרה קודם השבת מותר. ומותר לישראל להשכיר לגוי פונדק חצר וספינה ומפליגה בשבת. וליכא למחש אלא במרחץ בלבד. ולא בכל מרחץ, אלא הקרואה על שם ישראל, אבל מרחץ שמרחצין בה שכיני דירה בלבד מותר להשכיר לגוי: [סי' ב' אות ד'].
ז) לא ישכיר אדם בהמתו לגוי אפילו ברביעי ובחמישי, אם לא על מנת שיחזירהו לו קודם השבת. ואפילו במפרש ואומר לו אין רצוני שתעשה בהם מלאכה בשבת. ואפילו אם אמר בהמתי קנויה לך אין נכון להתיר בזמן הזה: [או"ז סי' ב' אות ה'].
ח) אין משלחין אגרות ביד גוי ערב שבת בלא קצץ היכא דלא שכיח במתא מי שנשתלחו לו. וברביעי ובחמישי מותר. ואם שכיח במתא מי שנשתלחו לו משלחין אפילו בערב שבת בכדי שיגיע לבית הסמוך לחומה. ואם קצץ מותר בכדי שיצא מפתח ביתו: [סי' ב' אות ו'].
ט) חולה שחלה בשבת וביקש לשלוח אחר אוהבו בשבת, שרי להשכיר רץ ולהתנות עמו אפילו בשבת: [ס"ס ב'].
י) אסור לקרות בשבת אפילו בכתב שיש לו בבית שהוא לו מערב שבת, ואפילו כתוב בו מדברים המותרים בשבת, כגון על התינוק ליארס ועל התינוק ללמדו ספר: [או"ז ס"ס ב']
יא) אין מפליגין בספינה לדבר הרשות במים שאינם עמוקים עשרה טפחים פחות משלשה ימים קודם השבת. ואינו צריך לפסוק עמו על מנת שישבות. אבל לדבר מצוה מותר אפילו בערב שבת. ובמים עמוקים עשרה מותר להפליג בהם אפילו בערב שבת בעוד השמש [זורחת], ואפילו לדבר הרשות. ומותר לו ללכת בכל הספינה אם קנה שביתה בערב שבת בספינה, דהוי ליה כאילו [הוא] בעצמו שבת שם. ואם לא קנה שם שביתה מערב שבת מותר ליכנס בה בשבת, וכשתצא הספינה מחוץ לתחום אין לו אלא ד"א: [או"ז סי' ג']
יב) היושב בספינה בשבת אסור לו למלאות מים מן הנהר לתוך הספינה, ולרקוק ולהשתין מן הספינה לנהר. אלא אם כן חקק בדופני הספינה ותחב בה שני עצים רחוק זה מזה ארבעה טפחים ורחבים ארבעה טפחים, אז מותר לו לשאוב דרך אותו חלל של ארבעה טפחים. ומותר לו נמי לרקוק ולהשתין דרך שם אע"פ שאין המחיצה מגעת עד המים, או אם ירצה ישתין וישפוך על דופני הספינה מבחוץ והם מקלחין לתוך הנהר: [או"ז סי' ג'].
יג) בתי כסאות שהם על המים אסור להסך רגליו מהם לתוך המים אא"כ עשו מחיצת י' סביב הנקב למטה מן הנקב לשם מים. ועל כתלים של בית הכסא אין לסמוך. ואם נתמעטו המים צריך לנעוץ קנים במקום נפילת הצואה מסביב: [או"ז סי' ג'].
יד) דין ב' ספינות קטנות הנקראים ביצייתא דמישן: [עי' או"ז סי' ד'].
טו) שתי ספינות של אדם אחד קשורות זו בזו בדבר שיכול להעמיד [אותן], ואפילו בחוט הסרבל מטלטלין מזו לזו. ואם אינן קשורות, אפילו נוגעות זו בזו, אין מטלטלין מזו לזו. ואפילו הקשורות זו בזו אסור לטלטל מביצית שביניהם לתוך הספינות, הואיל והביצית אינה קשורה. ואם הם של שני בני אדם צריך שיהיו קשורות ועירוב. נפסקו בשבת נאסרו. חזרו ונקשרו בשוגג או באונס חזרו להיתרן הראשון, ולא במזיד, דמחיצה הנעשית במזיד בשבת אסור לטלטל בה והזורק לתוכה חייב: [או"ז סי' ה']
טז) מי שבא בספינה מחוץ לתחום אסור לצאת ולילך לתוך העיר אא"כ הוצרך לנקביו או היו גשמים יורדים עליו או חמה זורחת עליו ושורפתו: [או"ז ס"ס ו' אות א'].
יז) ספינה הנכנסת אל הנמל שהוא חשוב כעיר והמים עמוקים מאחורי הספינה ובמקום קרנות של חומות העיר מגיעות למים, אע"פ שלצד המים המשוכים על פני כל העיר לא היתה חומה, הואיל ובשלשה צדדין יש חומות והמים והגידודים חומה רביעית, שרי לצאת מן הספינה לתוך העיר. כך פירש רבינו יואל זצ"ל: [סי' ו' אות ד'].
יח) מצוה לרחוץ מע"ש ולחןף ראשו: [סי' ז'].
יט) כל שהוא כמאכל בן דרוסאי, דהיינו שנתבשל שליש, מותר להשהותו ע"ג גחלים ממש: [או"ז סי' ח'].
כ) מותר להטמין קדרה חייתא וקדרה שנתבשלה שליש בגחלים: [סי' ח'].
כא) המשהה קדרה ע"ג גחלים ממש מותר לומר לגוי שיסירנה. והמטמין בתוך הגחלים שרי למימר לגוי "מפני מה לא הסרת קדרה מעל גבי כירה בשבת שעברה". ועל ידי כך הוא מרגיש ומסירה מעל גבי גחלים למחר ושרי: [סי' ח'].
כב) מותר להשהות ע"ג גחלים ממש אפילו מצטמק ויפה לו: [או"ז סי' ח'].
כג) תפוחים ואגסים חיים וביצים חיים ומים כדי שיחמו הכל מותר להטמין בגחלים לצורך מחר, אבל לא לצורך ליל שבת. והנותנים תפוחים בין קדרות חמות מבעוד יום ואינם מתבשלים עד שישימו הכרים והכסתות עליהם, אותם הכרים והכסתות צריך להשימם עליהם מבעוד יום: [סי' ח].
כד) כשמחרר הצלי ומדליקים העבדים אש סמוך לקדרה או מסלקים אותם ונותנים אותם סמוך לאש כדי שיתחממו בטוב, מותר הצלי לאכול. ובמדינה דלא שכיחי בה רבנן ראוי לאסור עליהם דבר זה: וכגון שלא נחקר לגמרי. ודיעבד הכל שרי. אור זרוע [ס"ס ח']:
כה) אסור להטמין הטמון בערב יום הכיפורים לאכול במוצאי יום הכיפורים לאכול במוצאי יום הכיפורים. והעושה אין ממחין בידו: [גליון] הטעם מפורש באור זרוע [סי' ט'] דנראה כמבשל מיום הכיפורים לחול. ותו אגב שהתענה ורעב אתי למיכל מיניה במוצאי יום הכיפורים ולא ימתין בכדי שיעשו:
כו) א"צ להאחז האור במדורת פחמים מבעוד יום אלא כל שהוא. ובמדורת עצים כדי שלא יאמרו "הבא עצים ונניח תחתיהם". ובעץ יחידי בעינן רוב עוביו ורוב הקפו: [סי' י'].
כז) שלשה דברים צריך אדם לומר ערב שבת עם חשיכה, עישרתם פירותיכם אלו לצורך שבת, ועירבתם עירובי תחומין ועירובי חצירות, והדליקו את הנר. וצריך תחילה להדליק כל נרות שבבית וגם נר חנוכה, ואחר כך נרות שעל גבי השולחן. כי אותו הנר הוא בא לכבוד שבת, והוא קבלת שבת. ואם ראה החמה ששקעה ולא הדליק את הנר אסור להדליק:
כח) המדליק נר של יום טוב אומר ברוך אתה ה' אמ"ה אשר קדשנו במצותיו וצונו להדליק נר לכבוד יום [טוב] ואצ"ל זמן. בלילי שבת אומר ברוך אתה ה' אמ"ה אקב"ו להדליק נר לכבוד שבת:
כט) ומצות הדלקת הנר לנשים ניתנה:
ל) המדליק צריך שידליק ברוב היוצא מראש הפתילה: [סי' י"א].
לא) אין מדליקין בחתיכת שעוה בנר, אבל נרות כמו שאנו עושים מותר. ובפסול שמנים קיימא לן כמתניתין:
לב) אסור לקבוע עצמו למלאכה קבועה כדי להשתכר בה בערב שבת מן המנחה ולמעלה. אבל מלאכה בעלמא שהיא לשעה ואינו קובע עצמו עליה, ההיא ודאי שריא: [סי' י"ג].
לג) בין השמשות דשבת הוי משתשקע החמה. ושלשה כוכבים בינוניים, לבד מן חד כוכבא, הוי ודאי לילה:
לד) תוספת שבת ויום הכיפורים וימים טובים דאורייתא. הילכך אתי שפיר שמתפלל של שבת בערב שבת, ואחי נמי שפיר שאנו מקדשים על הכוס ואוכלים סעודת שבת מבעוד יום. דהואיל וקיבל עליה היא לה שבת דאורייתא: [סי' י"ד].
לה) היה מהלך במדבר ואינו יודע מתי שבת: [עי' סי' ט"ו].
לו) קבלת שבת בטעות היא קבלה. והדלקת נר היא קבלת שבת דוקא למדליק: [סי' ט"ו]
לז) היכא שרוב הציבור קבלו עליהם את השבת, המיעוט על כרחם נמשכין אחריהם: [סי' ט"ז].
לח) אפילו יחיד שגזר על עצמו תענית ערב שבת מתענה ומשלים: [סי' י"ז].
לט) חייבים ישראל ללבוש בגדים נאים לכבוד שבת וימים טובים וחולו של מועד: [ר"ס י"ח].
מ) לעולם ישכים אדם בערב שבת לטרוח ולזמן הוצאת שבת בעצמו: [סי' י"ח אות ב'].
מא) כל מה שאדם אוכל [ותאב] לו, יש לו לחפש אחריו ולקנותו לצורך שבת: [סי' י"ח אות ג'].
מב) וצריך אדם להסדיר שולחנו ערב שבת אע"פ שאינו צריך לו כי אם לכזית: [סי' י"ח אות ד'].
מג) וצריך אדם להזהיר את בני ביתו שיתעסקו בצורכי שבת, בנחת בלשון רכה: [שם אות ה'].
מד) ספק חשיכה ספק אין חשיכה מערבין עירוב חצירות ולא עירוב תחומין [שם אות ה'].
מה) מי שהחשיך בדרך נותן כיסו לנכרי. ואם אין נכרי עמו אלא חרש שוטה וקטן, נותנו לשוטה, אין שם שוטה נותנו לחרש או לקטן. אין עמו אחד מכל אלו מניחו על חמורו. הגיע לחצר החיצונה נוטל כלים הניטלים בשבת. ושאינם ניטלים בשבת, מתיר את החבלים, והשקים נופלים. אין לו חמור מוליכו פחות פחות מארבע אמות עד מקום הראוי לשמירה. וכמציאה דאתאי לידיה בעיא היא ולא איפשיט: [סי' י"ט].
מו) וצריכים ישראל למהר לבית הכנסת בערב שבת קודם שתשקע החמה. וכל ענין התפלה וקידוש שבבית הכנסת: [בסי' כ']:
מז) פרק ערבי פסחים סמוך למנחה [פסחים צט:]. סמוך למנחה לא יאכל אדם עד שתחשך, ואם התחיל לאכול קודם תשע שעות ומחצה סעודתו עד הלילה צריך לעקור השולחן. כלומר צריך לברך ברכת המזון מיד כשיחשיך ולהחזירו לשם פסח. ובשבתות וימים טובים מותר להתחיל ולאכול אפילו מן המנחה ולמעלה ואפילו אחר שקדש היום אם בא לאכול גרימולי"י קודם הסעודה אחר הקידוש הרשות בידו. [גליון] ומברך לאחריו מעין שלש ולאחר לחם. אור זרוע [סי' כ"א]. ואם התחיל קודם שתחשך סעודה גמורה, דהיינו לחם, וקדש עליו היום, לא בעי ברוכי ברכת המזון, אלא פורס מפה על השולחן וחופס הכוס ומברך ומקדש. ולבתר דמקדש שרי המוציא וגמר סעודתיה ומברך ברכת המזון.[סי' כ"א].
מח) טעם למה אנו פורסין מפה על השולחן בערבי שבתות עד אחר הקידוש: [סי' כ"ב].
מט) אין קידוש אלא במקום סעודה. ואם קדש בבית זה על מנת לאכול בבית אחר יצא ידי קידוש, ובלבד שיאכל בבית אחר. ואותם בני אדם שמקדשים בבתי אחרים קודם שיקדשו בביתם אסור להם לטעום אא"כ יאכלו שם. ואם אינו רוצה לטעום אינו חייב לסעוד שם: [סי' כג].
נ) מי שלא קידש בע"ש מקדש והולך כל היום כולו. ואם אין לו אלא כוס אחד אומר עליו קידוש היום ודיו: [סי' כד.]
נא) היכא שיש לו יין מזומן הוא קודם לקידוש ולהבדלה לכל המשקין. וכל היכא דשכר של חטים ושעורים או דבש חמר מדינה הם, מקדשים עליהם ולא על הפת: [סי' כ"ה].
נב) טעם מקדש. ואם שכח ולא קידש מקדש למחר כל היום כולו. טעם מבדיל. ואם לא הבדיל, מבדיל והולך עד יום רביעי. מיהו אי איכא אחר בהדיה דלא טעם הרי זה מקדש ומבדיל ומוציא את זה שטעם אע"ג דשניהם סופרים: [סי' כ"ו].
נג) כן הלכה דמי שנטל ידיו קודם קידוש א"צ לחזור וליטול ידיו אחר קידוש. ומרב שמעינן דמקדשין על הפת ואומר ויכולו ומברך ברכת המוציא ואינו אוכל גם לא פורס מפה עד שיקדש אחרי כן. ודוקא קידוש, אבל הבדלה אינה אלא על הכוס. ומי שאין לו כוס יין במקום שרגילין לשתות יין אל יבדיל, ודי לו בהבדלת תפלה: [סי' כ"ז]
נד) גרם כבוי אפילו בשבת שרי, כגון טלית שאחז בה האור מצד אחד נותן עליה מים מצד אחר ואם כבתה כבתה. וכן עושין מחיצה בפני הדליקה ואפילו בכלי חרס חדשים מלאים מים. אבל לעשות מחיצה של מים וכן ליתן כלי עם מים תחת הנר לקבל ניצוצות, זהו אסור אפילו מערב שבת. ולצוחית של שמן שאנו מדליקין בבית הכנסת ונותנים למטה מים ולמעלה שמן, זהו היתר גמור: [סי' כ"ח].
נה) המסתפק מן הנר חייב משום מכבה. וכן אם היו חתיכות קטנות של חלב בנר דולק אסור אפילו ביום טוב ליקח אחת מן החתיכות אפילו הרחוקות מן הפתילה בשעה שהנר דולק. ואין גרם כבוי מותר אלא להציל: [סי' כח].
נו) אסור לבטל כלי מהיכנו. ולכך אסור ליתן תחת הנר שיפול לתוכו גוף הנר, אפילו להציל על מה שתחתיו שלא ישרף. אבל במקום שיכול להסיר הכלי מחמת האיסור בלא טלטול האיסור, התם ודאי שרי: [סי' כט].
נז) ואם נתן כלי תחת הנר או תחת הביצה ואחר כך נפל לחוץ או הסירם גוי או תינוק שרי הכלי בטלטול. אבל אם עבר הוא עצמו והסירה לא שרי הכלי בטלטול. וספק אם ראובן יכול לבטל כלי של שמעון מהיכנו: [סי' כ"ט].
נח) נר שהדליקו בו באותה שבת אסור לטלטלו. ומותר השמן שבנר אסור. ואפילו תנאי לא מהני ביה: [סי' ל'].
נט) מותר להרוג כינה בשבת, אבל לא פרעוש. מיהו אם הפרעוש על בשרו ועוקצת אותו מותר להסירה ולהשליכה. אבל בשעה שדולגת על בשרו חייב הלוקחה משום צידה: [סי' לא].
ס) לא יקרא יחיד לאור הנר אא"כ הנר מונח גבוה יותר קומת אדם. ושנים קורין אפילו בשני ספרים ובפרשה אחת, וכל אחד ואחד יתן לב לקריאת חבירו. ובציבור אפילו יחיד קורא לאור הנר. וספר התרומה אוסר לבד בליל יום הכיפורים: [סי' ל"ב].
סא) בדק שמש בין קבוע בין אינו קבוע כוסות וקערות לאור הנר דנפטא, ואינו חושש. ושמש קבוע בדמשחא, שרי לה"ג ואסור לרש"י. ושמש שאינו קבוע בדמשחא, אסור לה"ג ושרי לרש"י. ולהבחין אפילו בין בגדו לבגד אשתו אסיר, אם לאו שבקל יכול להבחין בין זה לזה. ומסתכל הוא מה שבכוס ומה שבקערה ואינו חושש: [סי' ל"ב]
סב) אסור ליגע בנר (אפילו) תלויה בשבת, ואפילו בשל שעוה: [סי' ל"ג].
סג) נר של שעוה ושל חלב הדולקים ונר של שמן שכבה שעל גבי הטבלא מנער את הטבלא והיא נופלת. בד"א בשבת, אבל במנורה אפילו בלא טלטול אסור. ואם צריך לטבלא למקום שהנר מונח מותר לטלטל הטבלא ולנער בעוד הנר עליה, ובשבת דוקא: [סי' ל"ד].
סד) נר שאחורי הדלת אסור לפתוח הדלת ולנעול כדרכו מפני שהוא מכבה: [סי' ל"ה].
סה) אסור לפתוח הדלת כנגד המדורה בשבת כדי שתהא הרוח מנשבת בה, ואע"פ שאין שם אלא רוח מצויה: [סי' ל"ה].
סו) עבד ואמה של ישראל והם גוים עובדי עבודה זרה, אין אדוניהם ישראלים מצווים על שביתתם בעושים לצורך עצמם: [סי' ל"ו].
סז) קטן שבא לכבות רוחץ להבחין שכבי זה נוח לאביו ועושה בשבילו, מחין בידו. אבל קטן העושה לדעת עצמו אין אנו חייבים למחות בידו. ונכרי שבא לכבות אין אומרים לו אל תכבה, אפילו יודע שעושה נחת רוח לישראל, מפני שריוח עצמו מכוין: [סי' ל"ו אות ב'].
סח) בדליקה וכל כיוצא בה התירו לומר כל המציל המכבה אינו מפסיד: [סי' ל"ו אות ג']
סט) אין כלי ניטל אלא לדבר הניטל אא"כ צריך למקומו. אבל מחמה לצל ושלא יגנב ניטל. ומותר להעמיד אפילו כלי ריקן לפני הבהמה ליתן בו מים. וכן הספוא מאכל בהמה שרי לטלטל: [סי' ל"ז].
ע) אפילו ספק סכנה, גדולי ישראל מכבין את הדליקה, ואפילו אפשר לכבות על ידי גוים. ושבת לגבי חולה שיש בו סכנה הרי הוא כחול לכל הדברים שהוא צריך. אופין לו ומבשלין לו ושוחטין לו ומדליקין לו את הנר ומכבין את הנר מלפניו ומחמין לו חמין. ואפילו איכא גוים וקטנים לפנינו אין אומרים להם לעשות אלא גדולי ישראל [יעשו]: [סי' ל"ח].
עא) שירי פתילה שהוכבה בחול ושיירי מדורה שכבו ביום ראשון של ר"ה מותר להדליקן ביום שני. וכן אם כבו ביום טוב שלפני השבת מותר להדליקן לצורך השבת. ובספר התרומה אוסר: [סי' ל"ח].
עב) מצוה מן המובחר להדליק בשבת בפתילה מהובהבת. מיהו יכול להדליק לכתחלה גם בשאינה מהובהבת: [סי' ל"ט].
עג) מותר לעשות פתילות מצמר גפן ומקנבוס: [סי' מ'].
עד) תניא אומר אומר חייב אדם למשמש בבגדו ערב שבת עם חשיכה: [סי' מ"א].
ע"כ ה' ערב שבת
<h2>הלכות שבת</h2>
עה) צוה ר' את בניו אל תאכלו לחם בשבת עד שתגמרו כל הפרשה שנים מקרא ואחד תרגום: [גליון] ולכך נהגו להשלים קודם בית הכנסת:
עו) המזמורים של שבת אי לא אמרן לא מהדרינן ליה: [סי' מ"ב]. ולאל אשר שבת, אי לא אמר מהדרינן ליה: [סי' מ"ב אות ד'].
עז) אסור להתענות בשבת עד שעה שישית: [סי' מ"ב אות ז'].
עח) בשבת א"צ להסמיך גאולה לתפלה: [סי' מ"ב אות ח'].
עט) תפלת הקיייש וסדר כל תפלת שבת והקריאה: [בסי' מ"ב עד סי' נ'].
פ) מבקרים חולים בשבת, ואומרים לו "המקום ירחם עליך בתוך חולי ישראל". מקום שנהגו לשאול בשלום אבלים בשבת שואלים: [סי' נ"א].
פא) חייב אדם לאכול שלש סעודות בשבת, אחת ערבית ואחת שחרית ואחת במנחה. וצריך לקבוע כל סעודה משלשתן על היין ולבצוע על שתי ככרות. והגאונים כתבו שבסעודה שלישית מברך תחילה המוציא. וכשאינו רעב אינו חייב בסעודה שלישית. ורבינו תם אומר דמי שרוצה להחמיר על עצמו כשאינו רעב ישלים סעודה שלישית במיני תרגימא. ואין לחלק סעודת שחרית: [סי' נ"ב].
פב) נותנין מזונות מועטין לפני הכלב והגוי בחצר. נטלן ויצא אין נזקקין לו. אבל כל מקום שידוע שיוליך לחוץ, זהו אסור. ואין נותנין מזונות כלל לעני החוזר. ומותר לשלוח לגוי על ידי גוי ביום טוב אם ישלח אחריו, אבל לא על ידי ישראל. משכונות הפדויין כבר בחול אנו אסורים להחזיר אם לא מפני הדחק לאלם אנו מתירים על ידי ארמאי. ושעטנז אינו אסור לטלטל: [סי' נ"ג].
פג) מותר לשפוך מים בשבת על גבי קרקע שאינה זרועה. ואפילו בקרקע שדרכה לחרש. וצריך ליזהר שלא יטול ידיו על גבי קרקע זרועה או על גבי עשבים. ומטעם זה אסור לאכול בפרדסים בשבת. ולשפוך יין או להשתין על גבי עשבים בשבת, הרא"ם אוסר וספר התרומה מתיר: [סי' נ"ד].
פד) גורר אדם מטה כסא וספסל בין גדולים בין קטנים ובלבד שלא יתכוין לעשות חריץ. דלת גוררת פותח ונועל בו בשבת: [סי' נ"ה].
פה) הקוצר. צרור שעלו בו עשבים מותר לקנח בו בשבת. והתולש ממנו בשבת חייב חטאת: [סי' נ"ו].
פו) המעמר. אם נתפזר לאדם מלח בשבת או ביצים המותרים בטלטול או כל כה"ג, אסור לקבץ יחד משום דהוי מעמר: [סי' נ"ז].
פז) סוחט אדם אשכול של ענבים בשבת. לתוך הקדירה, אבל לא לתוך הקערה. בתחלת ביצה [סי' שכ"ט] כתב לאיסור בשם ר"ח זצ"ל. וחלב אדם עז לתוך הקדירה ביום טוב אבל לא לתוך הקערה: [סי' נ"ח].
פח) גהוץ יונק חלב בשבת: [סי' נ"ח].
פט) אשה שמתקשה לה החלב שבשדיה ומצטערת, ה"ז מקילה ע"ג הקרקע ושרי היתר גמור: [סי' נ"ח].
צ) כבשים ושלקות סוחטן בין לגופן בין למימיהן לתוך הקדירה. אבל לתוך הקערה לגופן מותר למימיהן חייב חטאת: [סי' נ"ח].
צא) הנותן בשר במרק או שורה פת ביין ומחזיר לפיו ומוצץ המשקה חוששני לו מחטאת לשטת ה"ר אליעזר ממיץ, ולפרש"י שרי. ברוא הכרוכה סביב בנעורת, והנעורת בלוע בו יין לקמן כתב דמיתסר אם יש לו כיוצא בזה. אם אין לו יין כיוצא בזה מותר למשוך הימנה יין בשבת, ובלבד שלא יהנה כלל מן המשקה הנסחט מן הנעורת: [ס"ס נ"ח וס"ס נ"ט].
צב) זיתים וענבים אפילו הכניסן לאוכלן, משקה היוצא מהן אסור. ותותים ורימונים, אם הכניסן למשקין, היוצא מהן אסור. ואם הכניסן לאוכל, היוצא מהן מותר. ושאר פירות, אפילו תפוחים ואגסים מותר לסוחטם לכתחילה. וגיגית מליאה ענבים דרוכים, ובשבת היין זב מהענבים, שרי כל היין שבגיגית בשתיה בשבת: [ס"ס נ"ח].
צג) אוכל מתוך אוכל וכן אוכל מתוך פסולת שרי לברור ביד ולהניח כדי לאכול לאלתר על השולחן:
צד) רקק ופריחתו הרוח חייב משום זורה:
צה) יזהר אדם בשבת וביום טוב שלא ישפה מכלי אל כלי להשאיר הפסולת הנשארת בשולי הכלי. אלא או ישאיר מן המשקה עם הפסולת שלא יהא פסולת ניכר, או ישפה הפסולת עם המשקה לחוץ:
צו) היתר גמור ליתן שמרים לתוך השק מערב שבת כדי שיזוב היין לחוץ ולשתות היין בשבת:
צז) מסננין את היין בסודרין, ולא המים, אפילו בבגד העשוי לסנן בו תדיר. ובבגד מלוכלך שרייתו זהו כיבוסו. הילכך מותר לקנח ידיו במפה בשבת: [סי' נ"ט].
צח) האי מאן דמשחק מלח בשבת חייב משום טוחן. ויש טחינה בפירות. וצריך אדם ליזהר שלא יפרר אותם פירורים דקים. ולפרר הלחם מותר: [סי' ס'].
צט) מותר ליקח תבן וקש וכל דבר הראוי למאכל בהמה ולשברו לשנים לחצות בו שיניו: [סי' ס'].
ק) הצריך לדוק פלפלין וכיוצא בהם ליתן לתוך המאכל בשבת, הרי זה כותש ביד הסכין ובקערה: [סי' ס'].
קא) אין מרסקין לא את השלג ולא את הברד בשביל שיזובו מימיו. אבל נותן הוא לתוך הכוס של יין בימות החמה כדי לצננו ואע"פ שנימוח מאיליו ואינו חושש. ומים שקרשו בכלי ונעשו ברד, ותחת הברד יש מים, וכן הנהר שקרש, מותר לשבר הברד בשבת כדי להוציא מים: [ס"ס ס'].
קב) היכא שכתש שומין או שאלאט או חרוסת ולא נתן בהם יין מבעוד יום בערב שבת, נותן בהם בשבת יין וחומץ ומערב באצבעו. אבל בספר היראים אוסר אא"כ נתן בתוכו מים מבעוד יום:
קג) נותנין מים ע"ג המורסן ומורד בו התרווד שתי וערב. ואם לא נתערב מנערו מכלי אל כלי עד שיתערב ונותן לפני התרנגולין או לפני השוורים. אבל אינו ממס בידו, כדי שלא יראה כלש. ומותר לערב המורסן על דרך זה בכלי אחד אפילו כור ואפילו כוריים, ומחלק אותו בכלים הרבה ונותן לפני כל בהמה ובהמה:
קד) הנותן פשתן או זרע שומשמין וכיוצא בהם במים חייב משום לש: [סי' ס"א].
קה) מותר להחם מים צוננין בחמה אע"פ שאסור להחם בתולדות חמה, וכן ביצה. ולא יטמיננה בחול ובאבק דרכים שהוחמו מכוח החמה בשביל שתיצלה:
קו) דבר שנתבשל מערב שבת כל צרכו מותר לשרותו בכלי שני בשבת ואפילו הוא עכשיו צונן:
קז) קדרה רותחת אע"פ שהעבירה מן האש לא יתן לתוכה תבלין. אבל נותן לתוכה מלח. ואם עירה תבשיל מקדירה לקערה, אע"פ שהוא רותח בקערה, מותר ליתן לתוך הקערה תבלין: [סי' סב].
קח) יש לאסור תרנגולות שעירן עליהן מכלי ראשון. ואסור לערות בשבת מכלי ראשון על התבלין או על פירות ועל כל דבר ששייך בו בישול: [סי' ס"ב].
קט) מים ויין ושמן מותר לפשר בכלי שני דוקא. אבל בכלי ראשון או כנגד המדורה אסור לפשר: [ס"ס ס"ב].
קיא) השוחט את העוף ביום טוב אסור לו לתלוש בית השחיטה, דתלישתו היינו גיזתו. [סי' ס"ג אות ב']. בסוף הלכות שחיטה: [סי' שפ"ו].
קיב) צפורן וציצין שפירשו רובן כלפי מעלה, דהיינו שהתחילו לפרוש מצד הצפורן, ומצערין ליה טפי, מותר לתולשן ביד: [סי' ס"ג אות ב'].
קיג) מי שיש לו ניצוצות מי רגלים על מכנסיו, יטול ידיו ויקנח במקום הניצוצות, ושוב יטול ויקנח בכותל: [סי' ס"ג אות ג'].
קיד) צריכין עבדי אלהינו ליזהר אם שותין משקין צבועין בשבת כגון יין אדום או מי תותים, או אוכלין אוכלים צבועים כגון תותים או פרי שקורין צרישש בלעז [קארשן] והם שחורים, שלא יצבעו בהם פפותיהם וסדיניהם ולבושיהם. וכן אדם שחתך אצבעו ודם שותת יזהר שלא יתן עליו שום דבר. מפני שצובע פיו וידיו אין בו חשש. [סי' ס"ג אות ה'].
קטו) והטווה:
קטז) והמיסך:
קיז) והעושה שני בתי נירין:
קיח) האורג שני חוטין והפצע שני חוטין.
קיט) קושרת אשה מפתח חלוקה, כמו שיש לגלחים כעין לשונות לכאן ולכאן, וקושרין של ימין בכתף שמאל ושל שמאל בכתף ימין. וכן קושרת חוטי סבכה אע"ג דלא דחקתו אלא קושרתה בריוח. וכן קושרת אזור רחב בחוטין התלויין בראשו לקושרו בהן: [סי' ס"ג אות ו' - ס"ז].
קכ) מותר להחזיר מוכין שנפלו מן הכר לתוכו. ואם לא היו בתוכו מעולם, אפילו ביום טוב אסור ליתנם לתוכו ואסור להחזיר רצועות המקטורן ושורקוט וכובעים וכל כיוצא בהם. ורצועות מנעלים וסנדלים שנשמטו נוטל ומחזיר. והמותר צדדין בשבת חייב משום תופר. כל קשר שמתיר בכל יום מותר לכתחילה, ואפילו מהדקו שפיר. אבל אם מניחו ד' או ה' ימים ומתירו פטור אבל אסור. ועניבה מותרת לכתחילה. ואם כן רצועות מנעל וסנדל ומקטורן וכובעים שנשמטו, כולן מותרין להחזירם בשבת ולהעניבן מהענב. וכן יישר: [סי' ס"ז]
קכא) קושרת גדיות יין ושמן אע"ג דאית ליה תרי אוני:
קכב) קושרין קדירה של בשר אע"ג דאית לה שלאבא:
קכג) קושרין לפני בהמה בשביל שלא תצא אע"ג דאית ליה תרי איסרי:
קכד) חבל שבאבוס קושרו בפרה. ושבפרה קושרו באבוס. ובחבל הגרדי מותר. ובלבד שלא יביא חבל מתוך ביתו ויקשרנו בפרה ובאבוס: [סי' ס"ז].
קכה) דרך התופרים לתפור מעט סמוך לבית הצואר קודם שיתפרו כל הבגד כולו, כדי להתישב התפירה בטוב, ואינו עשוי להתקיים. הילכך מותר לקורעו בשבת. וכן זוג של מנעלים שתפרו הרצענין נמי מותר לקורעו:
קכו) שומטין מנעל מעל גבי האימוס בשבת אע"פ שאינו רפוי:
קכז) חותלות של תמרים ושל גרוגרות מתיר ומפקיע וחותך: [סי' ס"ח].
קכח) באו כליו מבית האומן לובשן, ואם יתקרע יתקרע. נתכסו בגדיו בקוצים הרי זה משברן במקום צנעה, ובלבד שלא יקרע: [סי' ע'].
קכט) הצד צבי:
קל) השוחטו והמפשיטו:
קלא) כשאדם מעיין הלכה בשבת ובא אל לבו שום חידוש שצריך לשאל, אסור לו לרשום בציפורן על הגיליון לזכר שלא ישכח. מידי דהוה אמרט בשרו במכתב או בסיקרא דאסיר לכולי עלמא. ורבי יוסי נמי דנימוקו עמו אסר רושם בעלמא:
קלב) מותר לחחוב הצנון במלח בשבת ולהניחו, ולשעה קטנה, ובלבד שלא ישהה: [סי' ע"א ע"ב ע"ג].
קלג) מי שפירשה לו רטיה בשבת, כשמחזירה יזהר שלא ימרח. אסור להחליק צרור בשבת כדי לקנח בו, דחייב משום ממחק: [סי' ע"ד].
קלד) מותר לקטום עצי בשמים להריח בהם אע"פ שהם קשים ויבשים: [סי' ע"ה].
קלה) צריך אדם ליזהר שלא יכתוב בשבת במשקין על גבי השולחן, וגם שלא ישרט באצבעו כמו אותיות בעפר נגוב. וכל דין כותב: [סי' ע"ו].
קלו) והמוחק ע"מ לכתוב שתי אותיות. [סי' ע"ז].
קלז) הבונה:
קלח) כל כלי העשוי להתפרק ואינו עשוי לתקוע בכוח, כמו מיטה של טרסיים ומיטה גלילתא, נוטלים ומחזירים בשבת לכתחילה. אבל היכא שהוא עשוי לתקוע בכוח נוטלין אבל לא מחזירין. וביום טוב אפילו להחזיר שרי דבר שהוא צרכי רבים ושייך בהו שמחת יום טוב. הילכך האי סכין שנפל פרזלא חוץ לקתא אסור לאהדורה. ואין מחזירין מנורה של חליות ולא כסא המפוצל ולא שולחן המפוצל. ואם היה רפוי מותר: [סי' ע"ח אות א'].
קלט) אשה שנזדמנה לה טבילה של מצוה בשבת וביום טוב, אינה יכולה לסתור שערה. ולא תטבול כלל אם גדלה אותם ברצועות שאינם ארוגות. והיכא שגדלה שערותיה בלא רצועות אי נמי שגדלה אותם ברצועות ארוגות או במה שקורין בלשון אשכנו הארשנור אינה סותרת, אלא טובלת כך בלא סתירה: [סי' ע"ח אות ב'].
קמ) צריכה אשה להזהר אם טחה פניה בבצק שלא תעבירנו מעל פניה בשבת, וגם שלא תחקן שערותיה אפילו בידיה, ולא תחלקם לעשות פוטין, וגם שלא תעביר שרק על פניה: [סי' ע"ח אות ג'].
קמא) המכבד. אסור לנשים לשחוק בביצים ותפוחים וכיוצא בהם לגלגלם במקום מדרון בשבת וביום טוב. ואסור לכבד הבית, ומותר לרבץ: [סי' ע"ח אות ר'].
קמב) פקק החלון, דהיינו דף שפוקקין בו, שמוכן ומזומן לכך לפקוק בו, אע"פ שאינו קשור אלא שומטו והניחו בקרן זוית, אפילו הכי פוקקין בשבת ויום טוב. וכן נגר דהיינו יתד שתוקעין בחור שבמפתן ונועלין בו דלת, וכן בריח שסוגרין בו הדלת, כל כי האי גונא, רק שהם מוכנים ומזומנים לכך, נועלים וסוגרים בהם בשבת, אע"פ שאינם קשורים אלא שומטם ומניחם בקרן זוית: [סי' ע"ח אות ה'].
קמג) כל היכא שהוא בגג, לא שנא אם מתכוין משום בנין לא שנא משום צניעות או מפני חמה או מפני גשמים, בכל ענין שיהיה, רק שהוא עושה אהל למעלה דומיא דגג, הרי יש כאן משום אהל, ואסור לעשות אפילו אהל עראי. אבל אם היתה טלית או מחצלת פרוסה ע"ג עמודים או כתלים, ונשאר ממנה גג מתוח טפח מערב שבת, הרי זה מותח את כולה בשבת עד שיעשה אהל גדול. אבל אם בא לעשות מחיצה בשבת לצניעות בעלמא או מפני החמה או מפני הגשמים הרי זה עושה כל המחיצה בשבת, וכל שכן ביום טוב, ובלבד מחיצת ארעי. [סי' ע"ח אות ו'].
קמד) הפורס מפה על השולחן בשבת, צריך ליזהר שלא תצא המפה למטה מן השולחן טפח. ולפירוש רש"י זצ"ל שרי: [סי' ע"ח אות ט'].
קמה) מותר לצאת בכל מיני כובעים על ידי רצועה הקשורה תחת צוארו, ואלמוצא בלעז [מיץ בל"א] מותר ליתן בראשו אפילו בלא רצועה. [סי' ע"ח אות י"].
קמו) צריך אדם ליזהר, כשמכסין גיגית עם היין או עם שום משקה אחר, שלא יכסה כל הכלי. אבל עד חציו או יותר שרי: [סי' ע"ח אות י"א].
קמז) תיבה שיש עליה תורת כלי, דהיינו שהיא קטנה ואינה מחזקת סאה בלח, וסגרו בה האוכלים, ונאבד המפתח, מותר לשברה בסייף או בסכין להוציא האוכלים לחוץ. וכן שובר אדם חבית של עץ שאינה מחזקת ארבעים סאה בלח לאכול הימנה גרוגרות או לשתות הימנה יין. ובלבד שלא יתכוין לנקבה יפה לעשות כלי בפה נאה. [גליון] חיבורים אחרים אוסרים וצ"ע:
קמח) אסור למכור חבית במקח או ברומח: [סי' ע"ח אות י"ב].
קמט) נוקבין מגופה של חבית להוציא ממנה יין, ובלבד שיקבנה למעלה, אבל מצדה אסור:
קנ) אין נוקבין נקב חדש בשבת וגם אין מוסיפין. וכן אסור לסתום כל נקב בשבת אפילו בקיסם או בצרור. אבל אם הניח שם אוכל כדי להצניעו ונמצא הנקב נסתם מותר. ומותר להערים בדבר זה:
קנא) אין חותכין שפופרת של קנה בשבת. היתה חתוכה אע"פ שאינה מתוקנת מותר להכניסה בנקב בשבת כדי להוציא ממנה יין. ואסור להניח עלה של הדס וכיוצא בו בתוך הנקב של חבית כדי שיקלח את היין: [סי' ע"ח אות י"ג]
קנב) המפיס מורסא בשבת כדי להוציא ממנה ליחה של עכשיו ואינו חושש אם תחזור ותיסתם מיד, פטור ומותר: [סי' ע"ח אות י"ד]
קנג) האי מאן דשקיל אקופי מגלימיה. פירוש ראשי חוטין התלויין ביריעה במקום קשרים, כשניתק בה החוט, וקושרה. וכן קשין וכן קיסמין דקין שנארגו בה בלא מתכוין ונוטלין אותם ממנו לאחר אריגה, גמר מלאכה הוא וחייב אם מקפיד שלא ללובשם עד שיסיר אותם אקופי. וכי לא קפיד מותר ליטלם לכתחילה. וכן אם הבגד מלוכלך בנוצות מותר להסירם לכתחילה. קוצים שלא נארגו בבגד אלא שנסתכסו בו אחר כן, הרי זה מכשרן במקום צניעא, ובלבד שלא יקרע. ומי שנתכסה בגדו בעפר והבגד שחור וחדש אם יש דרכו להקפיד בכך תדיר שלא לצאת בו יזהר שלא ינער אותו. ואם אין דרכו להקפיד בכך הרי זה מנערו לכתחילה:
קנד) אין מפלגין כלים בשבת אא"כ הם חדשים ולבנים ואין לו להחליף. ודוקא באדם אחד וללובשן בו ביום: [סי' פ"א].
קנה) נותנין מרדעת ע"ג חמור בשבת, ובלבד שלא יקשרנה. והחמור יוצא בה בחצר אבל לא לר"ה. ואם היתה קשורה לו מע"ש יוצא בה אף לר"ה. ואין החמור והסוס יוצאין באוכף אע"פ שקשור לו מערב שבת. ואסור ליתן אוכף ע"ג חמור או ע"ג סוס בשבת וכן להסירו. וכן המרדעת אסור להסירה מעל גבי החמור בשבת. גמל באפסר ולבודקים בפרומביא מותרים ולצאת [אע"פ] שאין קשור להם מערב שבת: [סי' פ"ג אות א'].
קנו) אין תולין טרסקל לבהמה בשבת. ואפילו תלו לה מערב שבת אין יוצאה בו בשבת אפילו בחצר. אבל סייחין קטנים יוצאים בטרסקל שבפיהם ותולין להן אפילו בשבת: [סי' פ"ג אות ב'].
קנז) הזכרים יוצאים בעור שקושרים תחת זכרותם שלא יעלו על הנקיבות. ובעור שקשור כנגד לבם שלא יפלו עליהם זאבים ובחותרי:
קנח) לא יצא הסוס בזנב שועל ולא בזהורית שבין עיניו:
קנט) הרחילות יוצאות שחוחות כבולות כבונות, והעזים יוצאות צרורות ליבש אבל לא לחלב:
קס) לא יצא גמל במטלטלת אא"כ קשורה בזנבה ובחטרתה או קשורה בשיליתה:
קסא) לא יצא גמל לא עקוד ולא רגול. אבל שתי ידים קשורות כאחד כה"ג הבהמה יוצאה:
קסב) ולא בזוג אע"פ שהוא פקוק. והיכא דפקק לה זוג מטיילת עמה בחצר:
קסג) ולא בסולם שבצוארו. אבל יוצאה באגד שעל גבי מכה ובקשישין שעל גבי השבר:
קסד) ולא ברצועה שברגלו:
קסה) אין התרנגולין יוצאין בחוטין ולא ברצועות שברגליהן:
קסו) ואין הכרים יוצאים בעגלה שתחת אליה שלהם:
קסז) ואין הרחילות יוצאות וחנוקות:
קסח) ואין העגל יוצא בגימון:
קסט) ולא פרה בעור הקיפוד. ואסור לתת לעגל בשבת זמם בחוטמו ויש בו יחידות דקות שלא יניק את הפרה: [סי' פ"ג אות ג'-ט'].
קע) פרה אסורה לצאת בחבל שבין קרניה או בצוארה בשבת וכן שוורים. אבל עגלים מותרים. וחמור אסור לצאת בפרומביא. וסוס יוצא באפסר או בפרומביא, ומותר ליתנם עליו בשבת. וחיה גדולה כגון דוב וכיוצא בו אין יוצאה בסוגר. אבל חיה קטנה כגון נמיה וכיוצא בה יוצאים בסוגר, פירוש קולר של חבל. וחתול אינו יוצא בסוגר, דסגי ליה בחבל קטן. וכל היוצאים באפסר או בחבל או בפרומביא כל אחד כפי שמירתו מותר לצאת כרוכין, פירוש שהרצועה כרוכה סביב צואר הבהמה אע"פ שאינה אוחזה בה: [סי' פ"ג אות ט"ז].
קעא) כל מידי דעבדי לה לבהמה תדיר לנוי שרי לצאת בו. ואסור לצוד חיות בכלבים כעין שהגוים עושים:
קעב) כל האסורים לצאת בהם משום דילמא נפיל ואתי לאיתוייהו שרי בחצר. אבל האסורים משום משוי כגון מידי דלא מינטרא ביה אי נמי נטירותא יתירתא או נויי בהמה דלאו אורחייהו אסור אפילו בחצר: [סי' פ"ג אות י"ז י"ח].
קעג) ולא יקשור גמלים (חבלים) זה בזה וימשוך. והיכא שקשרם מע"ש מותר למושכם בחצירו:
קעד) שתי בהמות ממין אחד קשורות בשני חבלים, אפילו חבל אחד של פשתן ואחד של צמר, תופס שניהם ביד אחת ומושך בהם, ובלבד שלא יכרוך החבלים סביב ידו ויקשור. וכן אם הבהמות כלאים, כגון שור וחמור, אפילו החבלים ממין אחד, לא יכרוך החבלים סביב ידו. ואפילו לתפוש כך שתי בהמות שהן כלאים בשני חבלים אסור למשוך:
קעה) כשמוליך הבהמה בשבת צריך ליזהר שלא יהא בולט טפח מן החבל מתחת ידו לצד אחד. אבל לצד שבינו לבין הסוס, בהא ליכא קפידא כמה שיהיה החבל ארוך, ובלבד שיגביה [החבל] מן הקרקע טפח:
קעו) אסור לכרוך חבל של פשתן ושל צמר אהדדי ולכורכן סביב ידו, מפני שידו מתחממת בהן. וכן אסור להשים צמר ופשתן המטורפין יחד בשק ולהוליכן: [סי' פ"ג אות י"ח].
קעז) אסור לאשה לגדל שערה בשבת. וכן אסור לה לסתור קליעת שערה בשבת. ולא תצא אשה לא בחוטי צמר ולא בחוטי פשתן ולא ברצועות הקלועות בשערה או הכרוכות סביב שערה בחוזק. אבל יוצאה בחוטי שער בין משל חברתה בין משל בהמה הקלועות בשערה או הכרוכות בחוזק סביב שערה, וכן בחוטין שהן מעשה אריג יוצאה בהם. אך אם ניטנפו החוטין בטיט, אפילו הם של שער, לא תצא בהם. ובכל מלבושיה, כגון אזור וכיוצא בו, מותרת לצאת: [סי' פ"ד אות א'].
קעח) הבנות הקטנות שנוקבין את אזניהן, ואין עושין להן נזמים עד שיגדלו, ונותנין חוטין או קיסמין באזניהן שלא יסתמו נקבי אזניהן, הרי אלו יוצאות בהן אם החוטין אינן צבועין. וכן חוטים שאינם צבועים הכרוכים סביב צוארה יוצאה בהם, לפי שאינה חונקת עצמה בהם אלא רפויים הם סביב צוארה ואינה צריכה להסירם בשעת טבילה. אבל לא בקטלא, לפי שהיא רחבה וחונקת עצמה בה כדי שתראה כבעלת בשר וחייצא:
קעט) והאידנא דלית לן ר"ה שרי לצאת בכולן, אף בטבעת, אע"ג דחייצא: [סי' פ"ד אות א'].
קפ) וחותמות של עבדים אי עביד איהו לנפשיה יוצא בו לחצר אבל לא לר"ה. ואי עביד ליה רביה יוצא בו אף לר"ה. בד"א בחותם שבצוארו, אבל בחותם שבכסותו אסור:
קפא) ואפילו דבר שהוא משוי, כשהוא מחובר לכסותו מותר לצאת בו: [סי' פ"ד אות ג'].
קפב) עטרות כלות, דהיינו מה שהולכין סביב הראש כעין עטרה, והוא כולו של כסף או של זהב, אסור לכלות ואפילו בחול. אבל של משי מצוייר בזהב שרי. ולחתנים אפילו של וורד והדס אסור:
קפג) כל דבר שאינו תכשיט, אע"פ שעשאו לשם תכשיט, אסור לצאת בו. הילכך אסור לאשה לצאת במפתח של כסף או של זהב, אע"פ שעושין בה כמין בת נפש וסוגרת בה מפתחי חלוקה. ואם תקועה בשלשלת זהב או כסף ומכנסת ראשה בתוך השלשלת מותר. וכן דין נושק"א בלעז: [סי' פ"ד אות ד'].
קפד) כלילא, דהיינו לאנא, שרי לצאת בו. ואין זה אפיזייני. פרטו בל"א:
קפה) חגור של מתנים העשוי כולו מזהב או כסף כעין טס, או העשוי מרצועה ויש בו משבצות ואבנים טובות קבועות בו, מותר לצאת בו בשבת:
קפו) אסורות לצאת בב' חגורות זו על גבי זו בבגד אחד. אבל שתי חגורות בשני בגדים מותר, וכן בשני כובעים. ומותר ליתן מצנפת על הראש ולהשים עליו הכובע:
קפז) חגורה של חתיכות מעיל רחבה, אם רצועות קצרות תלויות בה לקושרה בהם ולהדקה סביבותיו שרי. ואי לא, משוי הוא ואסור:
קפח) נשים שאזניהן נקובות ומכניסות בהן נזמים בריוח, וכשרוצה מוציאתן, אם אין אזניה מכוסות בקישוריה אין לצאת בהם בשבת: [סי' פ"ד אות ה'-ח'].
קפט) אחד האיש ואחד האשה אסורים לצאת בשבת בטבעת בין יש עליה חותם בין אין עליה חותם. ורבינו תם זצ"ל מתיר לאיש לצאת בטבעת שיש עליה חותם:
קצ) אסור לנשים לחלוק שערותיהן בשבת. ומחט של בנות רינוס שתוחבות בראש פדחתם אסור לצאת בה בשבת: [סי' פ"ד אות ט' י'].
קצא) לא יצא האיש בסנדל המסומר:
קצב) אסור לאדם ללכת בשבת כשרגלו אחת נעולה ואחת יחיפה. ואם יש ברגלו מכה נועל אותה שיש עליה מכה ושרי אע"פ שהאחרת יחיפה. וללכת יחף בשתי רגליו שרי, ואפילו ללכת לבית הכנסת ולקרות בתורה. מיהו אין נכון ללכת יחף אפילו בחול: [סי' פ"ד אות י"א י"ב].
קצג) אחינו שבבהם לא טוב עושים שהולכים [עם] חרבותיהם ותריסיהם בשבת. מיהו כשפעמים יראים ושומרים את העיר, שמא אז מותר:
קצד) אסור לצאת בחומרא דפילון ובצלוחית של פלייטון:
קצה) מותר לאשה לקשור רצועות או דבר אחר סביב בתי שוקיה, פן יפלו למטה. ואע"פ שהרצועות אינן קשורות בבתי שוקיים. ובני אדם הנחבשים, ויש להם כלי ברזל ברגליהם, מתיר להם ר"י זצ"ל לצאת בהם בשבת לר"ה:
קצו) עתה התרנו כל תכשיטים לנשים שלנו אפילו ברשות הרבים. אבל דברים שאינם תכשיט, כגון טבעת שיש עליה חותם לאשה, או כגון מחט הנקובה, וכל כיוצא בהם, אסור:סי' פ"ד אות י"ג-ט"ו].
קצז) יוצאה אשה במוך שבאזנה, שנותנת שם לבלוע צואת האזן. והוא שקשור לה באזנה, או מהדק שפיר אפילו בלא קשירה. ובמנעל שלנו מותר לצאת בתבן או במוך שבתוכו. ואפילו בשבת יכול ליתן תבן או מוך בתוך המנעל וכן מוך באזנו:
קצח) ומי שריח פיו רע נותן לכתחילה פלפל ארוך בפיו בשבת ויוצא בו, לדידן דלית לן ר"ה גמורה. וכן כובלת וצלוחית של פלייטון:
קצט) כל אצולי מטנוף משוי הוא. ואשה נותנת מוך לכתחילה בשבת באותו מקום כדי שיבלע בו דם נידותה ולא יפול על בשרה ויסרט בשרה. אבל לא בשביל שלא יפול על בגדיה:
ר) שן התותבת בלחייים ממקום אחר, אם היא של כסף מותר לצאת בו. ושל זהב או של אדם אחר שמא מותר: [סי' פ"ד אות י"ז י"ח].
רא) ערביות יוצאות רעולות. ופורפין לכתחילה על האגוז בשבת וכן על האבן שהקצהו לכך מערב שבת. ולא על המטבע אפילו הקצה לכך מערב שבת. אבל אם פרפה על המטבע מערב שבת יוצאה בו בשבת. ואסור להערים ולפרוף על האגוז להוציאו לבנו קטן בשבת: [סי' פ"ד אות כ'].
רב) הקיטע יוצא בקב שלו וכו'. מותר ללכת בשבת במקלות שנשען עליהם כשהוא חגר או כווצו גידי שוקיו. הזקנים שנשענים על המקלות, הואיל ויש בהם כח ללכת בלא מקלות ואינם מוליכים אותם אלא ליישר הליכתם, אסורים לצאת בהם בשבת: [סי' פ"ד אות כ"א].
רג) לוקטמין, דהיינו חמור שהליצנים עושים אותם ונראה כמו שהוא רוכב עליו, או גורם שידיו קצוצות עושים לו יד של עץ. או מה שאנו קורין שטעלצע, ומהלכין בהם במקום טיט, או מה שאנו קורין קארובשק"א ונקשרת על הפרצוף להבעית את הבנים הקטנים, או חתיכת בגד שקושרים לזקנים על פיהם למען רירם מפני ששפתותיהם מתרפטות. בכל אלו אין יוצאים בהם בשבת: [סי' פ"ד אות כ"ב].
רד) הבנים יוצאים בקשרים. בן שיש לו גיעגועין על אביו נועל רצועה של ימין וקושר לו בשמאל. וחלו פי סכנתא:
רה) יוצאין באבן תקומה בשבת אם יראה שמא תתעבר ותפיל, וכן במשקל אבן תקומה היכא שנמצא החפץ מאיליו למשקל האבן, ולא שחסרו ממנו או הוסיפו עליו:
רו) יוצאין בביצת חרגול, דעבדי לכאב האוזן ולפצע האוזן. ובשן של שועל, דעבדי לשינתא, דחייא לדניים, דמית למאן דלא ניים. והמסמר מן הצלוב, דעבדי לזירפא. דברי ר"מ וחכמים אוסרים אף בחול משום דרכי האמורי. ירושלמי, רבי אבהו בשם רבי יוחנן כל שהוא מרפא אין בו משום דרכי האמורי: [סי' פ"ד אות ב' ג' כ"ד].
רז) נכרי שבא לכבות אין אומרים לו כבה ואל תכבה, דאמירה לגוי שבות אפילו באיסור דרבנן. וכן רמיזה לגוי שבות. ואסור לומר לגוי בערב שבת לעשות אש ולהדליק נר בשבת. אבל אחר השבת מותר לומר לעבדו ולשפחתו "למה לא הדלקת נר ועשית אש בשבת שעברה". וכשידליק הנר או יעשה אש לצורכו אסור ליהנות ממנו:
רח) ואמירה לגוי שבות אפילו במקום מצוה באיסורא דאורייתא. אבל באיסור דרבנן מותר לומר לגוי במקום מצוה. ותחומי י"ב מילין כמחנה ישראל הוו דאורייתא:
רט) ויש ה"ג דמשמע בהו דאפילו איסורא דאורייתא שרי ע"י גוי לצורך המילה. ואפילו לפי דבריהם משום מצוה אחרת שאינה דוחה את השבת אפילו באיסור דרבנן אינו אומר לגוי ועושה, ר"י זצ"ל: ולצורך המילה, דמצוה היא, שרי להרבות ע"י גוי. אבל לצורך דבר אחר אפילו ע"י גוי אסור להרבות. ועל ידי ישראל אסור להרבות אפילו לצורך מילה: [סי' פ"ה].
רי) כלי שמלאכתו להיתר שרי לטלטל אפילו מחמה לצל. ושלא יגנב אסור. וליכא מוקצה לרבי שמעון אלא גרוגרות וצימוקין. ומוקצה למצותו. וחצוצרת שאינה ראויה לגמע אפילו לצורך מקומה לא מטלטלינן. ובמוקצה מחמת חסרון כיס רבי שמעון מודה:
ריא) כל הכלים ניטלין בשבת חוץ ממסר הגדול ויתד של מחרישה. ואוכלא דקצרי כיחד של מחרישה.
ריב) סכין של רצענין וסכין של המקולין שהקצבים מקצבין בו בשר וסכין המיוחד לשחיטה וגרזן דהמעצד של חרש. כל אלו אסור לטלטלם בשבת: [סי' פ"ו אות א' ב'].
ריג) כל הכלים הניטלים בשבת, שבריהם ניטלים, ואפילו נשברו בשבת. ובלבד שיהיו עושים מעין מלאכה, שברי עריכה לכסות בהם פי החבית, [שברי] [זכוכית] לכסות בהם פי הפך:
ריד) הני לבני דאישתיר מבניני שרי לטלטולינהו. שרגינהו, פירוש פירוש סדרן זו על זו, ודאי אקצינהו לצורך בנין אחר ואסור לטלטלם:
רטו) טלטול מן הצד שמיה טלטול. ודוקא שצריך לדבר המיטלטל, ובכוונה לטלטלו, ועיקר טילטולו לאותו דבר האסור בטילטול. אבל אם שכח האיסור בטילטול על גבי דבר המותר בטילטול, כגון אבן על פי חבית ומעות על גבי כר וכיוצא בו, ולמחר הוצרך לדבר המותר בטילטול, מסלק האיסור מן הצד, דהיינו שמטה את החבית והאבן נופל, או מנער את הכר והמעות נופלות. אבל אם הניח את האיסור על גבי ההיתר להיות מונח שם כל היום אפילו בשבת, אז אפילו מן הצד אסור לטלטלו. [סי' פ"ו אות ג']: ואם ראובן הניח אבן על פי חבית של שמעון, אפילו אם הניחה להיות שם כל השבת, יכול ראובן לנערה, דלאו כל כמיניה דאיניש לאסור דבר של חבירו שלא מדעתו: [ס"ס כ"ט].
רטז) מגביהין מעל גבי השולחן עצמות דקות שיש בהן מוח וקליפי אגסים ותפוחים. אבל עצמות קשים ואגוזים אין מגביהין, אלא מסלק את הטבלא כולה ומנערה:
ריז) כל (כלי) דבר שנעשה בסיס לדבר האסור ולדבר המותר שרי בטלטול. וכגון שההיתר שבכלי חשוב, שאינו מתבטל לגבי האיסור: [סי' פ"ו אות ד'].
ריח) אין מפנין מאוצר שיש בו חמש עשרה סאין ולא התחיל ממנו בערב שבת אלא ארבע קופות של שלש שלש סאין אם יש באוצר חמש קופות. ואם יש באוצר הרבה מפנין ממנו חמש סאין. ולא יגמור את האוצר. אבל אם אין באוצר חמש עשרה סאין מתחיל בו אפילו לא נסתפק ממנו בערב שבת. ודוקא לדבר מצוה, אבל לדבר הרשות אין מפנין. ומעשה שהביאו יין ממרחק בערב שבת, ולא הספיקו להורידו מהעגלה עד שקדש היום, והיו הרבה סוסים בעגלה, והיה אומר להם העגלון "או הורידו היין או תצטרכו לשלם לי כל הוצאת הסוסים". אעפ"כ לא התיר רבינו אבי" העזרי זצ"ל לא להוריד ולא לומר לגוי להוריד:
ריט) ולא יפנה בכלים קטנים אלא כשיעור קופה בפעם אחת. דלמעוטי בהילוך עדיף אע"ג דמפיש במשוי. ואשה שמזגה למלאות בחצב וזטא א"צ לשנות ולמלוי בחצבא רבה אע"ג דמפשא בהילוכה, כיון שהורגלה כך כבר:
רכ) ארבע וחמש קופות שהתרנו ולא יותר, היינו דוקא דליכא אורחין טובא. אבל אי איכא, הכל לפי האורחין. וכל גברא וגברא מפנה לנפשיה, ולא יפנה אחד לכולם:
רכא) אפשר להיות דהלכה כשמואל דמפנין אפילו טובא, וארבע וחמש כדאמרי אינשי. ומתחיל באוצר לכתחילה בשבת: [סי' פ"ו].
רכב) מטלטלין מחט של יד ליטול בה את הקוץ, ושל שקאין לפתוח בה את הדלת למי שאבד מפתחו, ומחט שניטל חרירה או עוקצה אסור לטלטלה. וגולמי מחטין שייחדה לכך כדי ליטול בה את הקוץ, ההיא שריא בטילטול:
רכג) עור בהמה גסה שרי בטילטול דחזי למזגא [עליה]. ועור בהמה דקה דלא חזי למזגא ולא שרי בטילטול רש"י זצ"ל, ורבינו תם זצ"ל אומר דלחיין שהופשטו בו ביום אסור בטילטול, דלא חזו למזגא מחמת לחלוחיתן. ויבשין דחזו למזגא שרי בטילטול:
רכד) בשר חי מליח ואפילו תפל מותר לטלטלו. וצ"ע דרבא מנח סכינא אבר יונה ומטלטל, הלכה כותיה, דבתרא הוא:
רכה) דג מליח מותר לטלטלו. דג תפל אסור לטלטלו. ומטלטלין את העצמות בשבת מפני שהן מאכל לכלבים:
רכו) יתד של עץ העשוי לתלות בו בשר, ופעמים שתולין בו זולתו, שרי לטלטלה. וכן יתד שדגים המלוחים תלויין עליו. אבל העץ שתולין בו דגים, כיון שהדגים ריחם רע וקשה, אין תולין בו דבר אחר, ומסיחים דעתם ממנו, ומוקצה מחמת מיאוס הוא ואסור:
רכז) לא אמרו ככר או תינוק אלא משום כבוד הבריות כשמוטל בחמה: [סי' פ"ח].
רכח) חלוק של פשתן שנכבס והרי הוא קשה, מותר לשפשפו בין שתי ידיו כדי שיתרכך. מקבץ מקצת הבגד בתוך ידו ומוליך ומביא ידיו עד שיעשה הבגד ההוא כמין קמטים. ואם הוא מתכוין כדי שיצהיר ליבונו אסור, דכל אולהי חיורא בשבתא אסור:
רכט) טיט שעל גבי בגדו מכסכסו בפנים:
רל) כשסוחטין את הכותונת למנבה תוחבין קנה מבית יד לבית יד. וכשנוטלה בשבת ישלפנה מן הקנה, ולא הקנה ממנה, דלא חזי לטילטול, דהסיקה קאי.
רלא) כלי אורגים דלא יקירי חזו לתשמיש אחר ואינו מיוחד למלאכת איסור לאריגה שרי בטילטול. אבל כובד העליון וכובד התחתון אסור, לפי שאין ניטלין אף בחול מפני כובדן. הילכך כל מלאכתן לכך:
רלב) עשרים ושנים שבארץ ישראל זוכין במעשרות, ושבבבל זוכין במה שמכבדין את התורה. ושבשאר ארצות זוכין במה שמכבדין את השבת. ל"י הארץ ומלואה קודם ברכה דאסור ליהנות מן העולם הזה בלא ברכה. הארץ נתן לבני אדם לאחר ברכה: [סי' פ"ח].
<b>סליק הלכות שבת שבח לה' בו שבת</b>
<h2>הלכות מוצאי שבת</h2>
רלג) שבת או יום טוב חציו לאכילה ושתייה וחציו לבית המדרש. ומנהג כשר אחר שיוצאים מבית הכנסת בשבת שחרית הולכים לאכול, ואחר אכילה ישינים לתענוג שבת, ואחר שינה לומדים:
רלד) נראה בעיני עיקר והלכה למעשה שלא יאכל אדם בשבת סעודה שלישית עד שיתפלל מנחה ביחיד. מיהו היכא שהתפללו כל הציבור מנחה בבית הכנסת יש לחוש לדברי ר"ת זצ"ל שלא לאכול. והנוהג לאכול נראה בעיני דלא הפסיד:
רלה) מדוחק התירו שאלת שלום בשבת, לפי שצריך לשבות ממאמר ורשב"י כד הוה חמי לאימיה דהות משתעיא סגי אמר אימא שבת היא ושתקה:
רלו) ואסור לאדם לתבוע צרכיו בשבת. ומותר לומר רעינו פרנסינו וכן אלהי נצור וכו הרחמן הוא יצילינו מדקדוקי העניות וכיוצא בו:
רלז) ובמנחה אומר סדר קדושה ואני תפלתי לך י"י עת רצון:
רלח) בשני ובחמישי ובשבת במנחה קורין שלשה. אין פוחתין מהן ואין מוסיפין עליהן. ואין מפטירין בנביא. אין פוחתין מעשרה פסוקים בבית הכנסת. וידבר עולה עולה מן המנין אבל מוסיפין עליהם. ואיזה מהם שירצה יקרא ארבעה. ואם קרא פחות מעשרה יחזור ויקרא עד שישלים לעשרה. ואם קרא ודילג פסוק ולא קראו, אם קרא עשרה ואין פסוק המדולג ביניהם אינו חוזר. ואם בתוך עשרה הוא, יחזור יקרא עשרה כראוי על שיטתם:
רלט) ואינו אומר קדיש אחר קריאת התורה שבמנחה:
רמ) ומתפללים אתה אחד ואומר צדקתך: [סי' פ"ט].
רמא) במוצאי שבת אומר החזן והוא רחום וכו' י"י הושיעה וגו' ומושך ברכו בכל כחו:
רמב) צריך חזן בית הכנסת ליזהר במוצאי שבת שלא להדליק את הנרות עד שיתפלל ערבית ויבדיל בתפלה או בלא תפלה יאמר בא"י אמ"ה המבדיל בין קודש לחול וידליק. ושאר כל אדם צריך ליזהר שלא לעשות מלאכה עד אחר סדר קדושה: [סי' צ'].
רמג) ואומר הבדלה בחונן הדעת. ואע"פ שהבדיל בתפלה צריך שיבדיל על הכוס:
רמד) קים לן דאי בעי איניש מצי אכיל קודם תפלת ערבית. אם אכל והבדיל על הכוס צריך שיבדיל בתפלה לכשיתפלל. [סי' צא]: וכן אם שכח ולא הבדיל בתפלה והבדיל על הכוס צריך להבדיל בתפלה כשיתפלל: [זה לא מצאתי שם].
רמה) טעה כזו ובוז, פירוש שלא הבדיל בתפלה וגם על הכוס אמר בורא פרי הגפן ובורא מיני בשמים ובורא מאורי האש [ולא אמר המבדיל בין קודש לחול], חוזר לראש ומתפלל פעם אחרת ומבדיל בתפלה, וחוזר ומברך על הכוס הבדלה לבד, ולא גפן ובשמים ואש. ואבא מרי זצ"ל אומר שגם גפן ובשמים ואש חוזר ואומר על הכוס:
רמו) ומי שלא הבדיל במוצאי שבת מבדיל והולך עד יום ד'. ועל המאור לא יברך:
רמז) טעם מבדיל. ובהלכות קידוש [סי' נ"ב] כתיב מזה:
רמח) ומי שאין לו כוס יין במקום שרגילים לשתות יין אל יבדיל. ודיי לו בהבדלת תפלה:
רמט) אבל במוצאי שבת ליום טוב כתב רב עמרם גאון זצ"ל פקנה"ז, פת במקום יין היכא שאין לו יין:
רנ) ואם אין יין בעיר כי אם שכר מבדיל בו. אבל מים לא מיקרו חמר מדינה ואין מבדילין על המים היכא דליכא לא יין ולא שכר: [סי' צ"א].
רנא) ומי שאין לו אלא כוס אחד וצריך להניחו עד אחר הסעודה, מברך תחילה על המזון. ובשמים ונר, בשמים קודמים לנר. ובמוצאי שבת ליום טוב אין מברכין על הבשמים. ורבינו גרשם זצ"ל אומר שיש לברך. ובמוצאי יום טוב אין מברכין על הבשמים:
רנב) אין מברכין על הבשמים של מתים ושל ע"ז ושל גוים, דסתם הסבת גוים לע"ז. ואין רגילין לברך על ההדס. ורבינו אפרים זצ"ל היה לו צלוחית קטנה שהיו בה מיני בשמים ועליה היה מברך. ועל ההדס אנו אומרים בורא עצי בשמים:
רנג) אדם שאינו מריח ומברך לעצמו על הבשמים, ברכה לבטלה היא. ואם להוציא בני ביתו, אינו יכול:
רנד) במוצאי שבת ליום טוב אומר המבדיל בין קודש לחול בין אור לחושך בין ישראל לעמים בין יום השביעי לששת ימי המעשה [את יום השביעי מששת ימי המעשה] קדשת הבדלת וקדשת את עמך ישראל בקדושתך בא"י המבדיל בין קודש לקודש: [סי' צ"ב]
רנה) אין מברכין על האור עד שיאותו לאורו. ולכך נהגו לאחר שבירך על הבשמים כופף אצבעותיו לתוך פיסת ידו ומסתכל על הצפרניים עד שיבחין בין שחור שבצפרן ובין לבן שבו, ומברך בורא מאורי האש: [סי' צ"ג].
רנו) אבוקה להבדלה מצוה מן המובחר. והיכא דמנחא שרגא א"צ לחזר אחר אבוקה:
רנז) סומא יש לו לברך בורא מאורי האש: [סי' צ"ד].
רנח) אור היוצא מן העצים ומן האבנים אין מברכין עליו אלא במוצאי שבת. ואור שלא שבת מחמת מלאכת עבירה שעשו כנגדו מלאכה האסורה בשבת, הואיל ונעברה בו עבירה אין מברכין עליו. אבל אם עשו כנגדו מלאכת היתר, כגון של חיה ושל חולה, מברכין עליו. ובמוצאי יו"כ יש נזהרים שלא לברך כי אם על נר שיביאו לבית מבית הכנסת שדלק שם כל היום. ומיהו אם הדליקו נר אחרת ממנו יכול לברך עליו. וגוי שהדליק מישראל [מברכין עליו] במו"ש ובמוצאי יוה"כ, וישראל שהדליק מן הגוי, מברכין עליו במוצאי שבת. וגוי שהדליק מן הגוי אין מברכין עליו במוצאי יוה"כ:
רנט) אין מברכין על אור של בית הכנסת. ונר שמדליקין בבית שלפני בית הכנסת מברכין עליו:
רס) והמשייר יין מקידוש להבדלה, ומונע שתייתו בשביל זה, הוא מנוחלי העולם הבא:
רסא) מנהג כשר לומר פיוטים שנתפייטן מאליהו ז"ל במוצאי שבת:
רסב) אין לו נר של שעוה מברך לאור נר החלב: [סי' צ"ה]
<b>סליקו הלכות מוצאי שבת. ברוך צורנו שעזרנו. ושבח ותהלה לנורא עלילה:</b>